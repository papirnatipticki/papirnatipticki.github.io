<!DOCTYPE html>
<html lang="sl">

<head>
  <meta charset="utf-8">
  <meta name="viewport" content="width=device-width, initial-scale=1">
  <title>Besede</title>
  <meta name="description" content="Se kdaj zgroziš nad prepadom druge osebe? [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/besede.jpg">
  <meta property="og:image:width" content="750">
  <meta property="og:image:height" content="1000">
  <meta property="og:type" content="website" />
  <link rel="shortcut icon" href="../favicon.ico" type="image/x-icon">
  <link rel="icon" href="../favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="../css/normalize.css">
  <link rel="stylesheet" type="text/css" href="../css/skeleton.css">
  <link rel="stylesheet" type="text/css" href="../css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Besede</h1>
        <a id="story-back" href="/"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            <i>
              Se kdaj zgroziš nad prepadom druge osebe? Te je strah, da se vse skupaj zamaje in se sesede?
              Včasih puhlo masko sestavljajo zgolj besede in besede so sapa.
            </i>
          </p>
          <p>
            Dež je enakomerno padal po bakreno rjavi opečnati strehi znamke Bombach. Dežju
            ni bilo mar za znamko strešne kritine. Tako kot ni bilo mar meni, vse dokler je učinkovito
            opravljala svojo funkcijo. Nebo zunaj je bilo črno. Nikjer tiste goreče oranžne črte, ki preseka
            obzorje na dvoje in obljublja začetek dneva. V navadni beli skodelici z odkrušenim ročajem
            sem namakala filter kamiličnega čaja znamke Droga in s komolci naslonjena na črn
            marmornat pult odsotno vdihovala paro. Ob tej uri še nihče ni bil buden in uživala sem v
            razkošju tišine. Zaprla sem oči in pustila, da dežne kaplje napolnijo moja ušesa. Ko sem
            zaslišala oddaljeno zvonjenje v stari kamniti cerkvi nekje niže ob cesti, sem se odpravila na
            avtobusno postajališče, ki to pravzaprav ni. Nikjer ni majhne utice z voznim redom ali klopce,
            zgolj rumena markacija na razpokani asfaltni cesti. Ko sem zagledala, da se približuje, sem z
            roko zamahnila gor in dol in vstopila v avtobus. Nasmehnila sem se šoferju in poiskala prazen
            sedež ob oknu. Rada opazujem kapljice, ki se združujejo druga z drugo in se v poševnih črtah
            prelivajo čez zamegljeno ozadje. Skrbi so trkale na robove moje zavesti in popolnoma vdrle
            vanjo, ko so se vrata avtobusa odprla. S črnimi gumijastimi škornji znamke, nevredne
            omembe, sem odločno korakala čez luže, potegnjena globoko v svoj živo rumen nepremočljiv
            dežni plašč. Če bi po pločniku rasle rastline, bi lahko svojo hojo opisala kot lomastenje, tako
            pa goli beton ni ponujal dovolj konteksta za bolj doživet opis. Siva sivina. Igrala sem se z
            mislimi in ključi v žepu, dokler nisem zagledala stavbe, polne črnih zloščenih omaric. Moj
            prvi današnji cilj.
          </p>
          <p>
            Vsakič, ko vstopim v vseobsegajočo črnino, se moji koraki udušijo in zloščene
            površine odsevajo mojo podobo. Rada strmim v odseve. Pojav mi pokažejo še z druge
            perspektive. Moj priimek se začne na črko K, zato sem na vrsti nekje na sredini meseca. Na
            vrsti, da poravnam svoje dolgove in potem ocenim, koliko mi še ostane za pomembnejše reči.
            Odpravila sem se do svoje omarice in si nataknila rokavice. Ne maram prstnih odtisov
            vsepovsod po površini, še manj jih maram čistiti. Zdi se, kot da jih ne morem zares odstraniti,
            samo razmažem jih, kar je videti še grše. Kdor koli je izbiral omarice, je namesto
            namembnosti na prvo mesto postavljal zapakiran videz. Upravljanje omarice je videti
            komplicirano, a je v resnici precej preprosto. Potrdiš svojo identiteto, o resničnosti česar
            pričajo podatki na čipu, vgrajenem na dnu levega zapestja, vse ostalo se izvede samo.
            Položnice se natisnejo in drobiž se prikotrlja skozi režo ob strani. Pred omarico sem nastavila
            majhen rdeč zaboj in bakrene kovance z enim zamahom lakti pometla vanj. Zaprla sem zaboj,
            ga pospravila v nahrbtnik in zaprla omarico. Obrnila sem se, da bi odšla, ampak nekaj me je
            zadržalo na mestu. Odpravila sem se do bleščeče se kovinske ograje in se naslonila nanjo.
            Opazovala sem ljudi, ki so prihajali in odhajali. Niso bili videti, kot da so v stiku s samim
            seboj. Koliko stika s seboj sploh lahko ohranjaš, kadar se pomikaš od ene točke do druge na
            seznamu in kljukaš opravila, ki ti jih že od nekdaj narekujejo drugi? Od malega so nas
            sistematično vzgajali v robote. Smiselna opravila so nam bila dana od zunaj oziroma so nam
            dajali opravila in nas prepričevali, da so smiselna. Odkar se spomnim, sem hodila v šolo,
            tekla, opravljala na stotine testov, ki jih nisem razumela, ampak sem jih do neke točke očitno
            uspešno prestala … tako da sem lahko nadaljevala šolanje in nato hodila v službo, našla
            partnerja, kupila hišo, si ustvarila družino. Kljukala s seznama normativne spremembe in
            nikoli pomislila, da bi lahko počela kar koli drugega. Z vsem nenehnim načrtovanjem in
            organiziranjem sem verjetno zamudila marsikatero magičnost življenja. Ampak takrat res
            nisem znala živeti drugače, mislila sem, da imam vse, ker sem imela na seznamu vse
            obkljukano. Potem pa se zgodi nekaj nepričakovanega in naenkrat nimaš ničesar več, razen
            svojega telesa … Pa še v njem se počutiš tuje. Kot da glava, ki počiva na trdem vzglavniku, ni
            tvoja. Stopala, na katerih stojiš, niso udobna in roke se ti zdijo preveč nerodne, da bi lahko
            bile zares tvoje. Imaš samo neskončno časa, golo življenje. Ni to največ, kar lahko kadar koli
            sploh imaš? Takrat nisem vedela, takrat sem se mučila z vsemi groznimi vprašanji kot so:
            Kdo sem brez ljudi, ki me obdajajo? Kdo sem brez obveznosti, ki si jih ali mi jih nalagajo?
            Kaj imam v resnici rada, kaj rada počnem? V kaj oblikovati čas, ki mi je dan? Spomnim se,
            kako zelo sem si želela pobegniti. V neki drugi kraj, kjer me nihče ne bi poznal. Smešno. Kot
            da se lahko z odhodom vse postavi na svoje mesto, se vse razreši in kot da si lahko v nedogled
            neznanec. Sprijaznila sem se, da moram živeti življenje, ki ga imam tukaj, čeprav bi bila raje
            drugje. Dobivala sem se z ljudmi, ki so bili blizu, čeprav bi čas raje preživljala z nekom, ki je
            bil predaleč. Živiš življenje, ki ga lahko živiš, ker če bi se ravnal po željah in hotenjih, ki jih
            zaradi najrazličnejših razlogov ne moreš izpolniti, življenja sploh ne bi živel. Očitno je, da se
            mora včasih vse staro popolnoma podreti, da lahko začneš graditi na novo.
          </p>
          <p>
            Nisem se želela preveč vpletati v njihove namišljene zgodbe in svojo oddaljeno
            preteklost, zato sem se počasi podala ven. Dan se je obarval v rahlo svetlobo in dež je le še
            šibko močil svet pod sabo. Poiskala sem še eno avtobusno postajališče, podobno vsem
            drugim, čakala na avtobus prave številke ter mu takoj, ko sem ga zagledala, pomahala, da je
            ustavil. Šoferju sem prikimala v pozdrav in med praznimi sedeži poiskala tistega ob oknu.
            Tokrat mi ni bilo mar za dežne kaplje, ki so osamelo počivale vsaka zase in se počasi sušile,
            izginjale. Osredotočila sem se na okolico zunaj, ki je z vsako prevoženo miljo bolj in bolj
            bežala iz betonskega oklepa, kmalu se je pot začela viti vzporedno z obalo. Peščena obrežja,
            pobožana od visoke, šopaste, svetlo zelene trave, so se ponosno razgaljala neskončnemu
            morju. Uživala sem v razgledu, in če sem zaprla oči, sem lahko čutila veter v svojih laseh, na
            svoji bledi koži. Takšne sanjarije so me osrečevale in mi risale na obraz tako širok nasmeh, da
            sem lahko začutila trepalnice na svojih licih. Neviden odtis maskare. Cesta se je ločila od
            obale in zapeljala v majhno obmorsko vasico. Moj drugi današnji cilj. Zavila sem v med dve
            stanovanjski poslopji stisnjeno kavarno in iz nahrbtnika izbrskala svoj lonček za večkratno
            uporabo, narejen iz materialov, ki ne vsebujejo petrokemikalij in BPA, ter ga ponudila
            prijaznemu natakarju. S prstom sem podrsala po meniju, z vodoodpornimi barvicami
            napisanem na steklenem pultu. Pokimal je in se lotil opravila. Medtem sem svoje zapestje
            prislonila na terminal pri blagajni in čakala na znani zvok izvršene transakcije. Preden je moj
            lonček prekril s pokrovčkom, menda izdelanim iz kavčuka, je natakar pokazal na sladkor,
            cimet in kakav. Pokazala sem na kakav in nežno ga je usul na brezhibno gladino pene.
            Nasmehnila sem se mu in ga v znak hvaležnosti za kratek hip prijela za dlan. Nasmehnil se je
            nazaj in vem, da me je opazoval, ko sem odhajala ven. V cestnoprometnem ogledalu se je
            videlo, da me je vedno.
          </p>
          <p>
            Med hojo proti obali sem srkala kavo in dovolila vetru, da me je mrazil pod plaščem
            na vseh mestih, kjer moja koža ni bila prekrita z ničimer, ampak ni me motilo. Nasprotno,
            poživilo me je in zamotilo mojo radovednost pred dejstvom, koliko mi je v rdeči skrinjici
            ostalo tokrat. Ko sem prišla do obale, sem se razgledala naokoli. Edina živa bitja tod okrog so
            bila beli galebi, katerih občasni kriki so prekrivali enakomerno tišino. Valovi so se nalahno
            lomili ob kopno, kakor se je moje srce ob skladbah, ki so imele pridih nostalgije. Iz
            nahrbtnika sem vzela majhno penasto podlogo in jo prekrila z debelo plastjo rumeno-črne
            kariraste odeje. Sedla sem nanjo in lonček zagozdila med zaplate mivke nekje na dosegu
            roke. V naročje sem vzela rdečo skrinjico in iz nje najprej izbrskala potrdila plačil. Med
            sprehajanjem med njimi sem si delala mentalne zaznamke in, kot vedno, se je vse skladalo.
            Papirje sem dala nazaj in ven usula kup kovancev. Marsikomu, ki ne pozna našega sistema, bi
            se kovanci zdeli drobiž. Meni in še marsikomu drugemu tukaj pa so predstavljali pravo malo
            bogastvo. Razkošje pravzaprav. Edino, kar smo lahko kupovali s kovanci, so bile besede. Ja,
            besede. Šlo je za poseben ukrep, ki ga je vodstvo zadnjih nekaj mesecev izvajalo iz
            popolnoma logičnih razlogov. Ljudje se niso poslušali, vsakič znova so preglasili drug
            drugega, govorili so vse, kar jim je padlo na pamet, ne da bi prej premislili, kaj bodo rekli.
            Besede so bile nekaj, kar so znali oblikovati od nekdaj, niso se več spomnili, da so se naučili
            govoriti, zdele so se jim nekaj samoumevnega, nekaj, česar ni treba kontrolirati. Vse več je
            bilo razkorakov med izgovorjenim in storjenim. Zgodilo se je nepričakovano, čeprav, če bi se
            ozrli v preteklost, bi lahko z gotovostjo trdili, da bi lahko napovedali, da se bo to zgodilo.
            Preveč prepirov, preveč nesoglasij, preveč nasilja, premalo vljudnosti, premalo uvidevnosti.
            Spoštovanje je skoraj izumrlo. Skratka, kaos v najpopolnejši obliki. Tako nam vodstvo ni
            omejilo uporabe besed – nasprotno, besede so naredili plačljive. Privoščil si si, kolikor si si
            pač lahko. Z ukrepom sem se načeloma strinjala, ni pa mi bilo všeč, da je temeljil na socialnih
            razlikah. Revni imajo povedati ravno toliko kot bogati. Ali še več. Ali pa je bil to eden izmed
            namenov – utišati revne. Edina izjema so bili poklicni pesniki in pisatelji. Ti so zaradi narave
            svojega poklica imeli privilegiran status in so besede lahko uporabljali neomejeno, zastonj.
            Ali pa je vodstvo želelo več pesnikov in pisateljev v teh naših krajih, kajti neomejena
            brezplačna raba besed je marsikoga premamila v nov poklic. Kakor koli, s plačljivostjo besed
            je vodstvo želelo spodbuditi skrbno izbiro besed, s tem omiliti nesmiselno, škodljivo in
            nefunkcionalno vedenje ter posledično zmanjšati onesnaževanje zraka. Govorili so tudi o
            iniciativi za izboljšanje duševnega zdravja, saj se izbira besed začne pri mislih. Meni osebno
            ukrep ni drastično spremenil življenja. Morda bi lahko celo rekla, da sem občutila nekaj
            izboljšav. Zelo rada sem se obešala na besede in mnogokrat me je ta moja hiba vodila do
            neutolažljivih razočaranj. Neiskrenost, prelomljene in lažne obljube so me vedno razžalostile.
            Zaradi plačljivosti je bilo tega vedno manj. Bila sem redkobesedna oseba in odleglo mi je, da
            ljudje običajno niso imeli denarja za kramljanje in površinsko metanje besed v zrak samo
            zato, da so se izognili tišini. Verjamem, da je bilo nekaterim ljudem precej težko, saj nekateri
            res težko prenašajo tišino. Jaz sem v njej uživala, tako kot zdaj, tukaj, na obali, vdihovala
            samoto in svež zrak, ki sta me poživljala bolj, kot me je tisti čaj zjutraj. Tudi na kavah sem
            uživala bolj, ker so potekale neprekinjeno. Tudi opravljanje je postalo pravo malo razkošje, ki
            so si ga privoščili zgolj najzlobnejši jeziki.
          </p>
          <p>
            Preštela sem kovance. Dvakrat, za vsak slučaj, če sem se prvič uštela – ker se ne bi
            rada uštela v prodajalni in potem razmišljala, katero besedo naj vrnem. Morda se vračanje
            besed sliši mamljivo, ker, saj vemo – v vsakodnevni interakciji besed nikoli ne moreš vzeti
            nazaj, ampak brez konkretnega prejemnika in konteksta ni niti malo preprosto. Priznam, sprva
            se je bilo res težko navaditi in težko je bilo izbirati. Sčasoma pa sem razvila prav posebno
            iznajdljivost. Moj jezik spada med zgovornejše, kar pomeni, da lahko iz zgolj nekaj besed
            razbereš veliko – spol, število, status. Izogibala sem se nepotrebnim pridevnikom. Če je bilo
            nujno, sem zvenela kot telegram. Uporabljala sem sestavljene in dolge besede, s katerimi sem
            precej prihranila. Naučila sem se povedati bistvo. Mislim, da je bil to največji izziv, s katerim
            smo se soočali vsi. Izboljšala sem svojo nebesedno komunikacijo in se izmojstrila v branju
            kretenj in mimike drugih. Zanimivo, kako smo se vsi prilagodili in se bili pripravljeni naučiti
            znakovnega jezika, ki smo ga drugače prepuščali zgolj gluhim. Všeč so mi bili iskreni dotiki
            in pozdravi v obliki objema ali stiska roke. V torbici sem vedno nosila zvezek in pisalo ter z
            radovednostjo odkrivala raznolikost pisav drugih. Ko si prisiljen povedati stvari na najkrajši, a
            kljub temu informativen način, razviješ vrsto pripovednih tehnik in te ti omogočijo, da
            pogledaš na dogodke iz drugačne perspektive. Čez čas pozabiš na medmete in pačenje. Ceniš
            določene aspekte življenja, ki jih drugače ne bi niti zaznal. Zavidala sem tistim, ki so znali
            risati. Ko bi le znala risati.
          </p>
          <p>
            Okej, kovancev bo dovolj do naslednjega meseca. V mislih sem si sestavila seznam
            besed, ki jih nujno potrebujem. Prvi nakup je vedno zajemal osnovne fraze in besede, za
            katere sem vedela, da mi bodo prišle prav in jih bom uporabljala najpogosteje – po navadi
            sem jih našla na stojnici asertivnosti. Tako sem si vedno naredila majhno zalogo, če pa sem
            potrebovala kaj bolj specifičnega, sem se v nakupovalnem centru ustavila sproti. Z zalogo
            nikoli nisem rada pretiravala, saj nikoli nisem vedela, kaj se bo zgodilo v enem mesecu, zato
            sem malce varčevala za morebitne nujne primere. Ko je veter pod mojim rumenim plaščem
            postal modre barve mraza, sem vstala, pospravila razgaljene stvari nazaj v nahrbtnik in se
            odpravila nazaj na avtobusno postajališče. Pomahala sem številki, ki me je pripeljala nazaj do
            mesta in do vhoda v Be(se)dnico – nakupovalni center besed. Moj tretji današnji cilj.
          </p>
          <p>
            Medtem ko se sprehajam med steklenimi stojnicami, lahko z vami delim še nekaj
            ugotovitev, do katerih sem se dokopala v tem času. Besede plačaš glede na objektivno težo, ki
            jo imajo. Na primer, najtežje so žaljivke, ki sta jih dve vrsti. Najdražje so tiste, usmerjene na
            osebnost ljudi, tiste, vezane na vedenje, so malenkost cenejše. Presenetljivo jih nikoli ne
            ostane toliko, kot bi jih moralo. Med dražje spadajo tudi opravičila. Ljudje delamo toliko
            napak, da vodilni vedo, s čim bodo največ zaslužili. Precej hitro zmanjka osnovnic, kot sta
            »prosim« in »hvala«. Sumim, da jih bomo počasi izrinili iz našega slovarja, ker ne bo več
            denarja za takšne malenkosti, kot je vljudnost. To me malce skrbi, če sem iskrena. To bi bilo
            isto, kot če bi iz trgovin umaknili kruh in vodo. Ampak tudi jaz teh dveh besed ne kupujem
            več, nadomestila sem ju z nasmehom. Težava je samo v tem, da se nekateri ljudje ne smejijo.
            Tudi po »ja« in »ne« je zelo malo povpraševanja. Kjer se da, ju elegantno nadomeščamo z
            odkimavanjem in prikimavanjem. Po drugi strani pa sem ugotovila, da je zadnje čase veliko
            povpraševanja po tujkah. Ljubiteljica maternega jezika v meni ne ve ravno, kako naj se počuti
            ob tem dejstvu. Nekajkrat nam je vodstvo radodarno omogočilo razprodaje, ki pa so jih kmalu
            ukinili. Povzročale so podoben kaos, ki je v prvi vrsti vodil k uvedbi ukrepov. Ljudje so se
            gnetli v dolgih vrstah in tekali med stojnicami in ne boste verjeli – nakupovali so žaljivke, da
            so jih lahko sproti porabljali drug za drugega, medtem ko so se prerivali, da bi prišli do
            najboljše ponudbe. Vsi vemo – laže raniš nekoga, če ga poimenuješ z grdo besedo, kakor če
            ga samo odrineš. Verjetno so na koncu zapravili prav toliko, kot če bi nakupovali na povsem
            običajen dan. Z dodatkom sproščanja agresivnosti in frustracij.
          </p>
          <p>
            Vsekakor pa sem bila zelo presenečena, ko sem že nekajkrat dobila popust na lepe
            besede ali jih celo nekaj dobila gratis. Podoben trik kot v trgovinah z oblačili – plačaš eno,
            dobiš dve. Rada kupujem lepe besede – če odštejem kovance za sprotno porabo in
            nepredvidljive dogodke, mi vedno ostane nekaj drobiža za par komplimentov in ducat
            ljubeznivih besed. Teh ni nikoli premalo. Včasih, ko se mesec izteče in vidim, da mi jih je še
            nekaj ostalo, grem na ulice in jih podarjam brezdomcem in neznancem. Najraje jih dam tistim,
            ki delujejo najmanj prijazno. Ti jih potrebujejo najbolj.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="../img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="../js/jquery-3.4.0.min.js"></script>
  <script type="text/javascript" src="../js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>