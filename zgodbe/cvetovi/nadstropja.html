<!DOCTYPE html>
<html lang="sl">

<head>
  <meta charset="utf-8">
  <meta name="viewport" content="width=device-width, initial-scale=1">
  <title>Nadstropja</title>
  <meta name="description"
    content="Stopila je v svojo sobo in si plišast kopalni plašč zavezala tesneje okrog pasu. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/cvetovi/nadstropja.jpg">
  <meta property="og:image:width" content="750">
  <meta property="og:image:height" content="499">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Nadstropja</h1>
        <a id="story-back" href="/zgodbe/cvetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Stopila je v svojo sobo in si plišast kopalni plašč zavezala tesneje okrog pasu. Prižgala je
            majhen moder globus na lesenem zabojniku, ki je služil kot nočna polica in se z eno nogo na
            postelji sklonila k modro pobarvani steni, na kateri so visele novoletne lučke. Njene so gorele
            vso leto. Pomirjale so jo in ji dajale občutek domačnosti. Z roko je segla za glavo in potegnila
            za črno elastiko. Potopila se je globlje med odeje in mehak vzglavnik. Pred njo so se
            razprostirali kupi knjig, ki so jih prekinjale uokvirjene fotografije. Od njega ji ni ostalo ničesar
            oprijemljivega. Nobena fotografija, noben predmet. Samo en kup čudovitih trenutkov, ki so
            zdaj sestavljali spomine. Njeno mrkost je presekala misel, da ni čisto tako. Imela je posušeno
            vrtnico in karto s koncerta. Zdaj jo je bolj razžalostilo dejstvo, da pa njemu ni od nje ostalo
            ničesar oprijemljivega. Nič, kar bi ga lahko spomnilo nanjo in da je bila tam. Grizla si je
            ustnico, ker se nikakor ni mogla spomniti skladbe, na katero sta se počasi pozibavala, preden
            sta odprla vrata v realnost, iz katere je deževalo. Morda so bile kaplje, morda povodenj misli,
            morda solze ali pa sploh nič od tega. Spomnila se je tiste modrikasto-sive svetlobe, ki je
            bežno poudarjala obrise njegovega telesa, topline, ki se je razlivala čez posteljo in igro
            dotikov, ki so jo počasi igrale njune roke. Zadrževala se je, da ni spet in spet preverila, ali ji je
            poslal kakšno sporočilo. Telefon je trmasto molčal. Slišala je samo previdne in tihe korake na
            stopnicah. Pozornost je preusmerila nazaj na kupe knjig in jih preletela z očmi. <i>Pijevo
              življenje</i>. Bežno se je spomnila, da se ji je pred kratkim sanjalo o bengalskem tigru. Kako
            čudno. <i>Dvanajsti julij</i>. Nad knjigo je bila razočarana, šla ji je na živce, razmišljala je, kdaj bo
            dobila priložnost, da jo podari nekomu drugemu. <i>Upati si</i>. Upala je, da si upa dovolj.
            Melodija v slušalkah jo je odnesla nazaj do misli o njem. Tišina, nedorečenosti, hrepenenja.
            Nazaj do knjig. Se bo kdo kdaj sprehodil skozi njeno zbirko knjig in se spraševal o njenih
            izbirah? Čutil, kar je čutila ona? Nazaj k čustvom. Tišina jo je bolela. Spraševala se je, ali bi jo
            bolele tudi besede. Ni upala vprašati, bolelo je v vsakem primeru. Ni se odzval, kakor bi si
            bila želela ona ali kakor bi bila pričakovala in počutila se je, kot da je nekaj narobe z njo.
            Zdelo se ji je, da ni dovolj lepa, dovolj pametna ali dovolj zabavna zanj. Ni videla, kako on drvi
            iz dneva v dan, kako mu stvari uhajajo iz rok, kako se sam ukvarja z lastnimi nesigurnostmi.
            Ni vedela, da njegova tišina ni povezana z njo. Ni mogla vedeti. Odprla je majhen siv prenosni
            računalnik, ki je umirjeno brnel v stanju pripravljenosti. Zaprla je odprt brskalnik in še nekaj
            drugih oken, izpraznila koš, zagnala čistilec in ga ugasnila. Ko bi le bilo tako enostavno tudi z
            njeno glavo. Zazrla se je v lučke. Nekaj deset majhnih lučk, povezanih med sabo, pa vendar
            so oddajale dovolj svetlobe. Ozrla se je vase. Trudila se je izbrskati svetle spomine in
            sčasoma jih je našla dovolj, da je razsvetlila svojo zavest. Nasmehnila se je. Sprejela je
            dejstvo, da je lahko samo to, kar je. Če je on svoje srce pustil drugje, če hoče nekoga drugega
            – potem tega ne more spremeniti. Prepričana je bila, da bi si ga bilo potem takem neumno
            še sploh želeti. Ugasnila je luči in zaprla oči. Počasi je drsela iz budnosti v neke globlje
            predore drugačnih zavesti in ni prav vedela, ali so to sanje ali nočna mora.
          </p>
          <p>
            *
          </p>
          <p>
            V sosednji sobi je drobna postava sključeno čemela na vrtljivem stolu. Stopala so ji grele
            mehke nogavice kraljevsko modre barve, ki so se ujemale z odtenkom že oluščenega laka za
            nohte na njenih mrzlih prstih. Kolena je imela potisnjena k telesu, objemala jih je in nanje
            medlo pritiskala svojo glavo. Njene oči so vrtale skozi okno. Črnino so prekinjale drobne
            lučke v dolini. Rumene, oranžne, redke zelene. Luna je osvetljevala premikanje oblakov,
            razsvetljevala je njihovo belino in jih iz črne barvala v privlačno temno modre. Zvezde so
            ležale tam, zamrznjene v nekem drugem času. Kar je gledala, kar je videla, vse je bilo
            preteklost. <i>Tvoje zvezde mi svetijo ob oknu, njihov sijaj me spominja nate, na tvoj svetel
              nasmeh, na najine najsvetlejše dni. V enih izmed njih sem ti povedala, da jih želim. V enih
              izmed teh dni si mi jih podaril in zdaj jih gledam, preden zaspim. Želim si, da bi jih kdaj
              gledala skupaj</i>. Plastične, fluorescentne, kakor tiste ogabne plastične rože, ki jih nikoli ni
            marala na nagrobnikih. Ni vedela, koliko je ura, ni je zares zanimalo. Čas ni imel več pomena,
            ni imel svoje funkcije. Kmalu bo tukaj improvizirano sonce, ki bo na obzorju zarisalo nežno
            rožnato črto in razdelilo črnino hiš od svetlega neba. Dvojnosti. Nič ni tako enostavno.
            Enostavno se je zgolj pretvarjati, da je vse v redu, ker potem ljudje ne sprašujejo in ne rinejo
            vate z neumnimi vprašanji. Ker ko rinejo vate z neumnimi vprašanji, jim ne želiš odgovoriti in
            potem so zaskrbljeni nad tvojim vedenjem. Ni se želela pogovarjati in zdelo se ji je, da se tudi
            več ne bi znala. Kako oblikuješ besede? Prej jih je natipkala in poslala, kljub temu, da so črne
            na belem ozadju izgledale nezadostne. V njeni glavi so bile dosti bolj kompleksne, imele so
            slike, barve in globino. Je to umetnost pisanja? Da znaš povedati? Umetnost izražanja? Ona
            umetnost vidi samo v naravi. Kmalu bo zrla v drevo, na katerem so se obirali še zadnji živo
            rumeni listi. Vsak dan jih je bilo manj. Vsak dan bolj je vse izgledalo mrtvo. Nihanj ni več
            zaznavala. Ne v svojem razpoloženju, ne v listih. Vse bi lahko bila samo ena velika slika, ki jo
            je nekdo realistično prelil na platno in v katero strmi že od nekdaj. Spraševala se je, kako
            lahko strmiš v nekaj neskončno dolgo in sploh ne opaziš, v kaj strmiš. Iz misli lahko ustvariš
            nepredirno meglo. Takšno, kot jo je ustvarila ona v svojem zaporu, v svoji kletki, kjer se je
            počutila najbolj varno. Sključena, brez ključev, brez ključnih besed. Slika bo kmalu pod
            slapom beline izgubila kontrast. Spremembe. Negibno, neslišno jih je opazovala in se
            spraševala, če je tudi v njej kaj drevesa. Spraševala se je, če je še kdo kdaj opazil, da v vsakem
            letnem času dežuje po svoje? Pozimi naletavajo snežinke, spomladi češnjevi cvetovi, poleti
            surov dež in jeseni zlati listi. Dežuje, ti pa tega sploh ne opaziš. Ne opaziš, ker se nikoli zares
            ne zazreš skozi okno, da bi videl.
          </p>
          <p>
            *
          </p>
          <p>
            Medtem ko je v sobi na koncu hodnika v prvem nadstropju čakal, da se nehajo reklame, ki so
            nadležno vsake toliko ugrabile TV-program, je odsotno brskal po družbenem omrežju, ki mu
            ni ponujalo družbe. Za hip se je ustavil ob na videz enostavni fotografiji. Polovico je zakrivalo
            morje, polovico pa porumeneli, suhi kamni. Nekoč, ko je bil majhen, se je na morju sprehajal
            ob obali in sredi morja zagledal majhen otoček s kupom ruševin, do katerega je vodil kakšen
            kilometer dolg pomol, sestavljen iz kamnov, ki so komajda štrleli iz vode. Zdela se je odlična
            priložnost za igranje kakšne avanturistične igre, zato je z glasovi različnih junakov v glavi
            pogumno zakorakal po tistem pomolu in se sprehodil do ruševin. Popoldne je pomol zaradi
            narasle vode postal postopoma in pričakovano neviden, kar je hojo nazaj naredilo še bolj
            zabavno. Nenadoma se je spomnil, kako bi lahko nadaljeval svojo novelo in poiskal je
            aplikacijo, pritisnil na snemalnik zvoka in pričel govoriti: »Če zares želiš predstavo o tem,
            kako se počutim, ko se zjutraj zbudim, si predstavljaj, da je pomol, ko hodiš po njem,
            popolnoma viden, kamni se bleščijo v soncu in tista zelena trava med ruševinami je
            izstopajoče zelene barve. Nato pa te naenkrat zalije voda, znajdeš se v prostranem morju,
            brez tal pod nogami, ne moreš dihati in nimaš ničesar, česar bi se lahko oprijel, še najmanj pa
            veš, kje je obala.« Bilo mu je všeč, da je končno lahko ubesedil, kar je že dolgo plavalo nekje
            pod površjem izgovorjenega.
          </p>
          <p>
            *
          </p>
          <p>
            V sobi nad njim je za preprosto leseno mizo, osvetljeno z ultravijolično lučjo izbirala barvo
            laka za nohte. Želela bi si jih pobarvati s strupeno modro, res bi si jih, bi se kar skladalo z
            vrsto zabave, ampak si je predstavljala, da če bi jo našli mrtvo in bi potem delali obdukcijo, bi
            to izgledalo precej grozno. Sploh če bi imela za nohti umazanijo, ali če bi se lak odluščil. Fuj.
            Umazanija izgleda lepše za naravnimi nohti. V bistvu, zdaj, ko je tako razmišljala, se je
            odločila, da jih bo kar postrigla.
          </p>
          <p>
            *
          </p>
          <p>
            Na podstrešju se je v sicer zelo prijetni sobi med njimi počutila nadvse tuje. Prišla je iz druge
            države, druge kulture, drugih navad. Bele stene so krasile okusne fotografije nekih drugih
            krajev, sami odsevi, ki so pripovedovali večplastne zgodbe. Trudili so se biti prijazni z njo in
            so bili prijazni, samo še vedno se je lovila med njimi. Ura je kazala krepko čez polnoč, bila je
            popolnoma budna in na mizi pred njo so ležale knjige, revije, kupi razmetanih listov papirja,
            slabo natisnjeni članki in njeni nerazpoznavni zapiski. Pritisnila je gumb na računalniku, da se
            je zaslon zagnal. Šele malo prej se je vrnila domov in se trudila, da bi po stopnicah hodila kar
            se da tiho. Pred stopniščem si je sezula čevlje z debelim podplatom in jih skupaj s torbico v
            levi roki nesla, privite k telesu. Svetilka na telefonu je razprševala svetlobo in njene korake,
            ujete v temno rdeče najlonke. Za hip je oklevala in pomislila, da bi šla v kopalnico ter si sprala
            ves make-up, vendar se je bala, da se bo kdo prebudil in jo zagledal v popolnoma drugi luči.
            Ko je prišla do svoje sobe, je previdno in zgolj za nekaj centimetrov odprla vrata in se
            izmuznila skozi. Slekla si je črno usnjeno mini krilo, kratek top in ju vrgla na tla. Najlonke je
            vrgla v koš, saj je opazila, da so strgane. Kupi skodelic za kavo so se kopičili ob nagibu vrat in
            če bi kdo neprevidno vstopil, bi jih raztreščil. Po tihem si je želela, da bi se to zgodilo, da bi se
            vse skupaj razletelo na milijon majhnih koščkov, da bi nato lahko svojo jezo izkričala na nič
            hudega slutečo osebo, ki je samo želela preveriti, kako je in če je vse v redu. Da bi lahko nato
            planila v jok, ker je tako zelo grozna oseba, da ni sposobna kontrolirati vseh impulzov in se
            poslužuje obrambnega mehanizma kompenzacije. Da bi morala v roke vzeti metlo in pomesti
            še svojo zavest, sestaviti misli morda v celo bolj smiselnem zaporedju. Vedela je, da so kupi
            skodelic še najmanj pomembni. Pomembni so bili kupi papirjev pred njo. Popraskala se je po
            laseh in v rokah vrtela kuli. V ustih je še vedno čutila okus po alkoholu. Ošvrknila je steklen
            kozarec za kumare, ki ga je obrobljala bela čipkasta pentlja. <i>Kozarec veselih spominov</i>. V
            njem so se kopičili majhni pregibani listki, ki bi, če bi lahko, žareli s prav posebno lučjo.
            Pregnali so vonj po kislem. Zaslon se je izklopil, kar je pomenilo, da je že predolgo časa
            tavala. Še vedno jo je grizlo, ker je zaradi nepazljivosti izgubila enega izmed življenjepisov,
            zato se je odločila, da bo od zdaj naprej bolj pazljiva. Označila je tiste, ki so jo še posebej
            privlačili in jih shranjevala v posebno mapo. Bilo jih je preveč in bili so tako različni, da se je
            vedno bolj spraševala, kakšno življenje si pravzaprav želi živeti. Naenkrat je postala utrujena.
            Ekran pred njo je poplesoval v čudnih barvah in ritmih.
          </p>
          <p>
            *
          </p>
          <p>
            Psi zunaj so lajali. Nadstropje nižje se je nemirno premetaval v postelji. Vzmetnica se je zdela
            pretrda, vzglavnik premehak. Še včeraj topli zrak je zdaj, ponoči, počasi izzvenel in na goli
            koži puščal hladne sledi. Bolj kot se je trudil zaspati, manj je bil truden. Ob robove njegove
            zavesti so se trle skrbi v službi, kupi položnic in vedno višje cene v trgovinah. Pogreznil se je
            globlje pod odeje in se skušal umakniti v mirne kotičke svojega uma, da bi pozabil in preglasil
            lajež zunaj. Pred sabo si je zamišljal zelen gozd in kako se skozenj premika hitro in svobodno.
            Priganja se do konca, zmanjkuje mu sape, samo da preizkusi svoje meje.
          </p>
          <p>
            Zraven njega je v REM fazi spala njegova žena. Če bi jo pogledal, bi videl zgolj spokojnost in
            nikoli ne bi mogel ugotoviti, kaj se odvija v njenih sanjah.
          </p>
          <p>
            *
          </p>
          <p>
            Budilka je zazvonila in dekle jo je v prvi sobi v najvišjem nadstropju utrujeno ugasnilo. Iz tal je
            pobrala svoj sivi kopalni plašč in si ga spet zavezala okrog telesa. V glavi ji je razbijalo. Stekla
            je po stopnicah navzdol, kjer sta v kuhinji že sedela oče in mama ter pila kavo. Omamno je
            dišalo. Videla je, da je v posodi še nekaj kave, vendar je vedela, da je sladkana preveč za njen
            okus, zato si je skuhala svojo. Njena mlajša sestra je sedela za mizo, zrla nekam v prazno in se
            zajtrka sploh še ni dotaknila. »Ostali še spijo?« je nezainteresirano vprašala mama.
            »Verjetno. Nekoga sem slišala priti nazaj precej pozno.« »Tudi jaz nisem dobro spal, prekleti
            psi,« je jezno rekel oče. Prisedla je k sestri in jo pobožala po roki. Tiho jo je vprašala: »Si v
            redu?« Sestra jo je prestrelila s pogledom in trmasto molčala. »Veš kaj se mi je sanjalo …« je
            rekla mama, na glas razmišljala o preroški vrednosti sanj in dekletu se preprosto ni dalo
            razlagati, da so sanje samo kreacije speče podzavesti, izkupiček vsega dogajanja, tistega, ki se
            ga zavedaš in tistega, ki se ga ne. Vedela je, da je mama ne posluša. Zaskrbljeno je pogledala
            svojo sestro, ki je pod očmi imela prevelike podočnjake za svoja leta. Kavo si je počasi
            pomaknila k ustnicam in jih gledala, kako sedijo za isto mizo in nanjo odlagajo vsak svoj
            pladenj z ostanki. Sama je svoje dala v korito. Kava se ji je zaletela, ko je slišala, kako se oče
            in mama prepirata, ker nista našla ključev in kako je sestrin glas rahlo obrusil njena ušesa:
            »Vsi smo izgubili vse preklete ključe, takoj potem, ko smo se začeli zaklepati vase. Zadeva
            krasno zaključena.« Naveličano se je vstala izza mize in šla mimo hodnika, kjer sta oče in
            mama obračala žepe. Njej se je obračal želodec. Zavidala je ostalim, ki so mirno prespali ves
            ta hrup. Oni so samo prišli in bodo samo odšli. Dali prostor nekomu drugemu. Hrup je
            potihnil in zaslišala je vžig motorja in glasno loputanje z vrati. Ko je gledala, kako se avto
            oddaljuje od hiše, se ji je zdelo, da je to edino, kar imajo skupnega. Hišo.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>