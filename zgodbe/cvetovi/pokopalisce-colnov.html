<!DOCTYPE html>
<html lang="sl">

<head>
  <meta charset="utf-8">
  <meta name="viewport" content="width=device-width, initial-scale=1">
  <title>Pokopališče čolnov</title>
  <meta name="description"
    content="Morje se je kopalo v neskončnosti obzorja in se prestižno lesketalo ob dotikih sonca. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/cvetovi/pokopalisce_colnov.jpg">
  <meta property="og:image:width" content="750">
  <meta property="og:image:height" content="1000">
  <meta property="og:type" content="website" />
  <link rel="shortcut icon" href="../../favicon.ico" type="image/x-icon">
  <link rel="icon" href="../../favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="../../css/normalize.css">
  <link rel="stylesheet" type="text/css" href="../../css/skeleton.css">
  <link rel="stylesheet" type="text/css" href="../../css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Pokopališče čolnov</h1>
        <a id="story-back" href="/"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Morje se je kopalo v neskončnosti obzorja in se prestižno lesketalo ob dotikih sonca. Zaradi
            močnega kontrasta se je, če nisi pogledal dobro, svet zdel črno-bel. Valovala sva skupaj z
            njim. Zaprla sem oči in se prepustila nevidnemu drsenju skozi navidezne razdalje. Takšen
            okus je torej imela svoboda. Brez občutka za prostor, brez občutka za čas, zgolj lebdenje v
            toplih občutkih sreče in zadostnosti. Dišala je po svežem vetru in morski soli. Lahko bi bila
            moj najljubši okus sladoleda. Ritmično valovanje je prenehalo in ko se ni nadaljevalo, sem
            odprla oči, da bi videla, kaj se dogaja. Že sem ga hotela vprašati, ko sem jih tudi sama
            zagledala. Nekaj metrov stran od peščene obale so med redkimi skalnatimi zobmi ležale
            razbitine lesenih čolnov. Zdelo se je nenavadno, da se modre barve še vedno držijo rdeče in
            rumene proge ter da les še vztraja. Od daleč so izgledali kakor bojni ščiti. Utrujeno je zazehal:
            »Če sva že blizu obale … bi si malo pretegnila noge?« Nasmehnila sem se. »Vedno.« Poprijela
            sva za vesli in čoln usmerila k obali. Bila je popolnoma prazna, le tu in tam so nagrbančene
            kupe peska ločevali nizki, bodičasti grmi in nasmeh, ki je visel na mojem obrazu, se je ob
            misli, da bova tam čisto sama, še bolj razširil. Nisem vedela, kje točno sva, saj sva se rada
            izgubljala in zasledovala najin cilj brezciljnosti. Sprehodila sva se malo bolj navznoter, če bi
            morda kje našla senco pred pripekajočim soncem, a koder je segal pogled, je segal tudi
            pesek. Moje oči so se bolje privadile na svetlobo in opazila sem, da so ponekod grmičevje
            ovijali zbledeli in prepereli kosi oblačil. Tu in tam kakšen izgubljen čevelj, majhen, otroški,
            brez para. Za trenutek sem se ustavila in obstala kot vkopana, čeprav se je nekaj v meni
            premikalo. Govorilo mi je, da je s tem krajem nekaj hudo narobe. Pogledala sem daleč naprej
            v levo, tja, od koder se mi je zdelo, da slišim zvoke, ki niso bili šumenje valov. Postave so z
            lopatami kopale v pesek, se sklanjale nad luknje in jih nazaj greble z rokami. Pobliže sem
            pogledala tla okoli sebe. Kakor jaz, bi se lahko vsak nevedoči mimoidoči sprehajal po peščeni
            obali in si mislil, da so vse te izbokline samo igra vremena, kreacija vetra. Niti posumil ne bi,
            da se sprehaja med grobovi. Nikjer ni bilo nagrobnikov z imenom ali letnico, nikjer sveč,
            nikjer rož. Zgolj školjke – bele, polžaste, črne in ploščate, razvrščene v spirali, ki so krasile
            kupčke peska. Nekateri so bili čisto majhni, drugi malo večji, a vsi preveliki. Grobovi
            neimenovanih, izginulih, tistih, ki so iskali boljše življenje. Morda so ga našli. Obstaja kje lep
            kraj za smrt? Iz daljave se je proti meni bližal obris človeka s klobukom na glavi, ki je v rokah
            nosil plastenko, s katere je na tanke, komaj opazne rastline, ki so štrlele iz kupov, vlival vodo.
            Sklanjal se je počasi, utrujeno, a dostojanstveno. Morda ga je k tlom vlekla teža žalosti. Ko je
            bil dovolj blizu, sem ga vprašala: »Kako lahko to počnete?« Za dolgo časa se je zagledal v
            moje oči in njegove so nosile v sebi toliko vsega, da nisem mogla razbrati barve. »Mislite, da
            sem tako morbiden, da rad to počnem? Nihče jih noče imeti ne živih ne mrtvih. To delam,
            ker se mi zdi edino prav. Če bi bilo po moje, to,« z roko je zamahnil vse naokrog po obali, »ne
            bi smelo obstajati. Ampak obstaja in nisem eden tistih, ki bi si v oči metali pesek.« Bil je več
            kot človek. Njegovo srce se je raztezalo izven prsnega koša in njegove dlani so bile večje od
            kože, ki jih je prekrivala. Moje solze so padale na pesek in v njem ustvarile čudne bunkice, ki
            so se za trenutek zdele živo bitje. Jaz ne bi potrebovala plastenke z vodo. Zalivala bi jih s
            solzami. Ampak solze so slane in oni so soli zaužili že preveč.
          </p>
          <p>
            Mo je prišel do mene, me ogrnil s pisano ruto in svojim toplim objemom. Glavo sem mu
            naslonila na ramo, bila je tam, ravno prav visoka in dovolj trda, da je moje misli zadržala na
            mestu. »Pridi,« mi je rekel mehko. Jaz pa sem vedela, da ne bom nikoli več zmogla hoditi v
            enaki smeri in da se je nekaj v meni spremenilo. Svojo svobodo sem imela za samoumevno
            pravico, a je v bistvu bila luksuzni privilegij. Mene nihče ne preganja, razen lastni dvomi in
            strahovi, ki pa mi ne strežejo po življenju. Na čolnu se vozim udobno, moja pljuča zajemajo
            zrak in edino, kar me lovi, so slani žarki, medtem ko njih lovijo krute okoliščine in se
            prenagneteni dušijo v temi. Pravijo, da se po neskončni črnini noči končno zdani in na
            obzorju zagledajo luči. Tako močno sveti upanje, ampak vse luči niso prave. Svetloba je
            včasih zavajajoča, pa tudi valovi so včasih tisti, ki so previsoki, čolni tisti, ki so pretesni in
            sama volja, sama želja, globoka žeja niso dovolj.
          </p>
          <p>
            Še enkrat sem se ozrla proti morju in s te strani je bila celotna slika videti drugačna.
            Raztreščeni upi so ležali med ostrimi kamni skupaj z raztreščenim drobovjem čolnov … in
            drugim drobovjem, tistim človeškim, od ljudi, ki so lebdeli na gladini, z obrazi obrnjenimi
            navzdol. Kakor da niso hoteli videti, koliko jim je zmanjkalo, da bi prišli do ozemlja, kjer bi
            morda uspeli. Ampak tudi jaz nisem hotela videti njihovih izrazov. Polti, ki se je svetlikala v
            objemu sonca in to je tudi bilo edino, ki jo bo še kdaj objemalo zraven hladne, peščene
            zemlje. Valovi pa so šumeli, kot da se ne bi dogajalo nič nenavadnega in zdeli so se kakor
            globoki vdihi in izdihi koga, čeprav tukaj nihče ni več dihal. »Kdo so?« sem vprašala gospoda,
            ki je stal ob nama. »Kdo bi vedel? Obstajajo države, ki jih ne znam pokazati na zemljevidu; so
            jeziki, ki jih ne znam poimenovati in obstajajo razmere, ki si jih ne znam predstavljati in o
            katerih ne vem ničesar. Nekoč nekje so imeli svoj dom, svoje veselje, svoje ime, prijatelje,
            družino in so bili ljudje, kot smo mi.« In ko njihovi svetovi pričnejo trkati ob robove naših
            svetov, se kdove zakaj počutimo ogrožene, pričnemo postavljati napačne obrambe, izumljati
            napačne skrbi, si dovoliti napačne strahove. Rada bi vedela, koliko od tistih, ki posplošujejo
            in mečejo vse v isti koš, tistih, ki pišejo sovražne članke, in tistih, ki jih nekritično obračajo
            med svojimi členki, bi še gledalo na vse skupaj tako črno-belo, če bi videli to obalo mrtvih.
          </p>
          <p>
            Slišala sem njihove duše, kako so kričale. Moje srce se je ob teh zgodbah trgalo na koščke, pa
            vem, da se ni trgalo dovolj.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="../../img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="../../js/jquery-3.4.0.min.js"></script>
  <script type="text/javascript" src="../../js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>