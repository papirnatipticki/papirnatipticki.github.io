<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Zunaj sanj</title>
  <meta name="description" content="Moji lasje so prekrivali njegov obraz. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/cvetovi/zunaj-sanj.jpg">
  <meta property="og:image:width" content="600">
  <meta property="og:image:height" content="800">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Zunaj sanj</h1>
        <a id="story-back" href="/zgodbe/cvetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Moji lasje so prekrivali njegov obraz. Z rokami se me je oklepal kakor najljubše plišaste igrače
            iz otroštva, tistega zelenega obrabljenega zmajčka, ki se je zdaj skrival v zaprašenem predalu
            pod posteljo. Najine noge so bile prepletene kakor zapleten vozel, ki se jih je učil odvezovati
            v svojih mladostniških letih pri skavtih. Sanje so poteptane ležale pod najinima telesoma, ki
            sta se solidarno medsebojno grela in podžigala udobje. Alarm je zazvonil prvič in kljub temu,
            da ga je ugasnil, sem vedela, da ima v aplikaciji nastavljene še tri, ker jih vedno prespi in
            potrebuje dodatne opomnike. Odmaknila sem zaveso svojih las in nejevoljno je zamrmral.
            »Stuširat se grem,« sem mu pojasnila in na tleh iz kupa razmetanih čustev poiskala oblačila.
            Preden sem zapustila sobo, sem odprla okno, ki je dušilo zvok močnega dežja. Vedela sem,
            da mu ne bo všeč, ker ni maral dežja. »Kurčev dež,« sem ga slišala reči, ko sem zapirala vrata
            za sabo. Med pršenjem vroče vode sem zaslišala piskanje telefona. Čez steklo kabine sem
            pogledala, ali je morda kje na robu in bo ob naslednjem pisku padel na tla ter si oddahnila,
            ker je suvereno počival na sredini prazne police. V roke sem vzela tekoče milo z vonjem po
            malinah, pazila, da nisem porabila preveč ter ga odložila nazaj. Počasi sem nanašala peno, jo
            splaknila in potem dolgo časa samo stala pod vodo, praznila svojo glavo. Ko sem odprla vrata
            kabine in se ogrnila v veliko, mehko brisačo, sem s police vzela telefon, da sem preverila, kdo
            me potrebuje.
          </p>
          <p>»A si spet pri njem?«</p>
          <p>Na hitro sem natipkala »y?«.</p>
          <p>Ob imenu se je izpisalo »snemam …«</p>
          <p>
            Odgrnila sem brisačo, si z njo odrgnila preostale kaplje na koži in se oblekla v včerajšnja
            oblačila. Odsev v ogledalu mi je povedal, da sem včeraj v njih izgledala bolje. Morda pa moja
            samopodoba ni bila odvisna od oblačil. Pogledala sem na telefon, kjer me je čakalo nekaj
            sekundno novo zvočno sporočilo. Pritisnila sem gumb za predvajanje.
          </p>
          <p>
            »Ker vedno, ko si pri njem, spiš predolgo in ne čekiraš sporočil. Hotela sem te vprašat, če bi
            danes šla na kosilo. Kakorkoli … že zadnjič si mi rekla, da je bilo zadnjič. Mislim, resno,
            whatthefuck.«
          </p>
          <p>Petnajst besed neodobravanja.</p>
          <p>»Te pokličem.«</p>
          <p>
            Šla sem nazaj v sobo, kjer je stal pred omaro in si pomrmraval melodijo, ki se je vrtela na
            radiu. Vrgla sem se na posteljo, ki je izgubila toploto in ga opazovala, naslanjajoč se na svoje
            komolce. Hlače je že imel na sebi, iskal je majico. »Brez majice izgleda bolje,« sem mu rekla.
            »Mhm, bom povedal v službi, da spremenijo kodeks oblačenja.« Vzel je nahrbtnik, ki ga je
            pred leti zadel v nagradni igri in vanj tlačil rezervna oblačila, ki jih ni maral likati. Nato je
            pričel premetavati omaro z različnimi predmeti. »Dežnik ti iščem.« »O, hvala, ampak imam
            svojega.« Nisem želela jemati ničesar njegovega. Iz žepa jakne je potegnil energijsko
            ploščico. »Boš?« Nisem imela apetita, ampak sem odlomila polovico. Medtem ko jo je on na
            hitro pogoltnil, sem počasi žvečila. Imela sem dosti za prežvečiti. »A ti sploh ješ to?!« me je
            
            vprašal, ko se je vrnil s stranišča. »Ne prav zares,« sem odgovorila in pustila, da mi iz roke
            vzame preostanek. »Kdaj si rekel, da se vrne?« sem ga vprašala med natikanjem čevljev.
            Njegov odgovor je prekinila personalizirana melodija njegovega telefona in ko ga je vzel iz
            žepa, sem na ozadju videla fotografijo, kjer sta se objemajoč srečno smejala. Ozrla sem se po
            predsobi, kjer je na steni ob obešalnikih visela slika, ki sem jima ju nekoč podarila. V
            nekaterih odnosih ne bi smeli narediti koraka naprej, ker morda potem nikoli več ne moreš
            nazaj. Srebrn okvir je bil dobra izbira. Javil se je. »Hej, srce.« S kretnjo sem mu pokazala, da
            grem. Pokimal je in mi pomahal. Vrata sem tiho zaprla za sabo. V tem svetu zunaj zanj nisem
            bila pomembna.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>