<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>(Ne)smisel</title>
  <meta name="description" content="Včasih naletiš na nekaj ali nekoga, ki te preprosto navdihne. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/cvetovi/nesmisel.jpg">
  <meta property="og:image:width" content="800">
  <meta property="og:image:height" content="600">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">(Ne)smisel</h1>
        <a id="story-back" href="/zgodbe/cvetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Včasih naletiš na nekaj ali nekoga, ki te preprosto navdihne. Knjiga, ki je sploh še nisi prebral, ampak
            njeni opisi vejejo sape novih vetrov vate. Oseba, ki jo srečaš in ti odpre nove svetove. Ampak kaj naj bi
            jaz vedela o navdihu. Dekle, ki je že vse svoje življenje živelo v istem malem zakotnem mestu, ki so se ga
            skozi desetletja dotaknile le minimalne spremembe. Dekle, ki je vse svoje življenje preživelo z istimi
            ljudmi.
          </p>
          <p>
            Pokrajina beži mimo mene, ki trenutno sedim na vlaku. Goste, temne smreke se menjujejo na različno visokih
            pobočjih in nizki oblaki dajejo občutek, da nekaj nebo trmasto pritiska k tlom. Črnina. Ko se predor konča,
            se pokrajina nadaljuje.
          </p>
          <p>
            O čem naj bi pisala jaz, ki nisem doživela dosti? Kako naj se kosam z videnim nekoga, ki živi v nenehno
            migetajočih mestih, kot so Pariz, Berlin, Istanbul, Praga? Nikoli nisem potovala daleč. O mojem edinem
            potovanju na drugo celino bi glede na spomine lahko trdila, da sem o vsem skupaj samo prebrala v neki
            reviji. Zares dobro poznam samo kraje znotraj sebe, ki jih raziskujem že zelo dolgo. Nekatere moram
            popisati, ker jih drugače pozabim. Obrambe jih hitro skrijejo nazaj.
          </p>
          <p>
            Nenadni žarki sonca prodrejo do mene in dajejo mojim rjavim lasem oranžen sijaj. Tiste bele koprene snega na
            umazano zeleni travi se ne zdijo več tako zelo grde. Premikamo se z enakomernim ritmom in toplota, ki me vse
            bolj ovija vase, me vleče v prijeten dremež. Hkrati se mi zdi, kot da tirnice pod mano sikajo odmeve
            njegovih zamolklih krikov.
          </p>
          <p>
            »Nima smisla,« je rekel stoje, obrnjen k beli steni, stiskajoč pesti. Stala sem korak in pol za njim in se
            borila z višino – njegovega telesa, njegovega glasu. »To nima smisla!« je zakričal, in glavo zavrtel v
            desno, da sem lahko videla pol njegovega obraza. Da bi razbrala njegova čustva, bi zadostovala zgolj
            četrtina. Bela srajca je obdajala njegov vrat in vedela sem, da ga kravata pod temno sivo obleko zateguje.
            Videla sem premike njegovih členkov, ko se je trudil, da bi pesti lahko stiskal še bolj. Bala sem se, da bo
            napadel bele stene in na njih pustil sledove krvi. Stopila sem korak bližje, ker se ga nisem bala. Ali pa se
            mi je samo zdelo, da bi škoda na meni bila manjša. Rane na telesu se zacelijo same od sebe, stene se ne.
            Morda sem si želela, da me njegov bes oplazi, da bi lahko čutila bolečino, ki je drugače nisem. Da bi
            občutila, kako nesmiseln se mu zdi moj smisel.
          </p>
          <p>
            Čisto tišino je zamenjalo bobnenje v mojih slušalkah. Počutila sem se, kot da nastopam v filmu, medtem ko so
            se suhi oranžni listi ujemali v moje drobne, temnorjave kodre. V bistvu pa sem prvič v življenju igrala neko
            drugo vlogo. Svojo glavno sem raztreščila tam, med belimi stenami, ki zdaj morda niso bile več bele. Odkar
            sem se spomnila, je bila vezana nanj. Bila sem senca, samo tiha senca, ki mu je sledila. Če je želel.
            Drugače sem se umaknila. Da je lahko lažje dihal, lažje delal, se lažje smejal. Ni bilo pomembno, kako težko
            sem se premikala, dihala in smejala jaz. Pravzaprav, če sem dobro pomislila, nisem nikoli igrala glavne
            vloge. Vedno sem dobivala tiste stranske. Ker sem to dopuščala.
          </p>
          <p>
            Prebijala sem se med gručami ljudi, ki so se srečali po dolgem času, zamišljeno zrli v svoje kovčke, ali
            odsotno kadili cigarete. Notranjost postaje se je zdela čistejša kot zunanjost. Zakaj neki so postaje vedno
            tako zelo zanemarjene? Tako so obiskane, pa vendar v njih ni najti nobene utehe. So samo prečkališča, za
            katera ljudem ni mar? Ob stopnicah, ki so vodile k slabo uveljavljenemu kafiču, je stal pianino, na katerega
            je zdaj igral mladenič z rahlo poševnim nosom. Za trenutek sem se ustavila, roke potisnila globlje v žepe
            kavbojske jakne in poslušala, kako se njegova glasba ne sklada s tisto, ki je pritiskala na bobniče v mojih
            ušesih. Odšla sem do avtomata in kupila karto.
          </p>
          <p>
            Zanimalo me je, kako tesno zdaj plastična vrečka grde modre barve objema vse kataloge, ki sem jih spretno
            prebirala skozi daljše časovno obdobje in jih nato zavrgla, da bi skrila sledi. Samo za vsak slučaj – če bi
            mi iz nekega čudnega, nepojasnljivega razloga želel slediti. Me izslediti. Mogoče sem se ga bala bolj, kot
            sem si upala priznati. Morda ne nujno njega, ampak vseh posledic, ki jih je sprožila moja odločitev. Nabralo
            se jih je kar nekaj - sledi in katalogov. Skrbno sem izrezovala vse slike, jih lepila v enobarven, umazano
            oranžen zvezek, ki je na varnem počival v nahrbtniku na mojih ramenih, in z različnimi barvami kulijev,
            odvisno pač, katere sem imela pri roki, zraven pripisovala vsa dejstva, ki naj bi jih vedela, preden grem
            tja. Nisem vedela, če mi bo uspelo obiskati vse, ampak to niti ni pomembno, kajne? Ker … če se doma več ne
            počutiš domače, si moraš poiskati nov dom. Kajne?
          </p>
          <p>
            Poravnam gubo na raztegljivih modrih kavbojkah. Gospa, ki počasi potiska voziček po ozkem prehodu med
            sedeži, mi, tako kot vsem v vagonu, ponudi pisano rdeče-črno vzorčasto odejo, ki jo hvaležno vzamem in z njo
            pokrijem svoje naročje. Preden se premakne mimo, kupim še kavo in čokoladne piškote. Ujamem svoj trenutek
            popolnosti. Vseeno mi je, kaj beži zunaj mene. Znotraj mene se je vse ujelo na svoje mesto. Naredim požirek
            in zaprem oči. Čudno se mi je privaditi na novo stvarnost, ki sem jo začela ustvarjati in upam, da ni samo
            še ena mojih sanjarij, moj beg pred resničnostjo. Nočem odpreti oči. Ne upam si.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>