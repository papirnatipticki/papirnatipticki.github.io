<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Dvojnosti</title>
  <meta name="description" content="Hrup, ki ju je obdajal, je bil nevzdržen, skoraj tako kot napetost, ki je vrvela v njej in jo
    naposled porinila v tisto nehvaležno situacijo [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/cvetovi/dvojnosti.jpg">
  <meta property="og:image:width" content="750">
  <meta property="og:image:height" content="593">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Dvojnosti</h1>
        <a id="story-back" href="/zgodbe/cvetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Hrup, ki ju je obdajal, je bil nevzdržen, skoraj tako kot napetost, ki je vrvela v njej in jo
            naposled porinila v tisto nehvaležno situacijo, ko je morala njemu, za katerega je vedela, da
            ima do nje zelo visoka pričakovanja, povedati čisto, surovo, neobdelano resnico. Na neki
            ravni ji je bilo popolnoma vseeno, ker je zadnje čase ždela v nekem čudnem močvirju
            apatičnosti. »Ljudje tukaj me dolgočasijo.« Besede so zvenele lahke v zraku. Indiferentne do
            vsega, kakor ona. Zdelo se je, da so nekako kar obstale tam, ker na tleh med vsemi različnimi
            čevlji, vseh različnih velikosti, ni bilo prostora. Ne bi želela, da jih kdo pohodi, niti, da bi jih
            kdo nosil na podplatih ali kakšnem drugem delu. Zdaj, ko jih je izrekla, se ji je zdelo, da se ni
            izrazila dovolj natančno. Prelet spomina na vse neprespane noči, pisanja motivacijskih pisem,
            izpolnjevanja prijav, zbiranja informacij, upoštevanja rokov, nabiranja papirjev, ga je zmedel.
            »Mislil sem, da … Pa saj ne moreš nehati zdaj … A je krivo to čakanje? Saj bo …« Rekel bi
            lahko karkoli, a na koncu ni rekel ničesar. Sploh ne »saj bo«, ker je vedel, da gre za eno od
            tistih obrabljenih fraz, ki jih ljudje uporabljajo prevečkrat, predvsem takrat, ko ne vedo, kaj bi
            rekli; frazo, ki človeku ne pomaga, ker jo sestavljata prazni besedi, preveč nedoločni, preveč
            nedorečeni. Počasi sta vstala iz udobnih sedežev in se v modernem atriju sprehodila med
            razobešenimi plakati, ki so se bohotili z ugotovitvami, običajno utemeljenimi z vprašljivimi
            statističnimi metodami. Dogovorjeni socialni konstrukti, podkrepljeni z dogovorjenimi
            socialnimi konstrukti. Grizel si je ustnico in z roko mečkal gradnike svoje brade, a zdelo se je,
            da je njegov govor blokiran in njegove misli nerazpoznavna gmota. »Jezus, a boš rekel kaj?«
            Dvignil je roke v zrak. »Ne vem, kaj ti naj rečem. Sploh ne razumem.« Posmehnila se je
            nekam v tla. »Ja. Ti ne razumeš, ker ti razumeš ozadje vsega tega in tebe vse to zanima. Jaz
            ne vem, kaj me zanima.« »Pa saj boš našla …« »Figo bom našla. Leta minevajo, razumeš, leta.
            Me pač ne zanima.« »Kaj pa boš potem delala?« jo je zaskrbljeno pogledal. »Vidiš, to mi gre
            na živce. Na živce mi gre, da se vse vrti okrog službe. Jaz si svoje identitete nočem zgraditi
            okrog službe. Meni se svet zdi prevelik, da bi ga doživljala samo na en način. Želim poskusiti
            več stvari, nočem graditi.« Trmasto je molčal. »Nočem graditi ne hiše ne kariere … ne v tem
            svetu, ki je tako zelo minljiv.« Zbrano jo je gledal. »Nočem se ustaliti. Nikjer. Ne še.« »Če tako
            želiš … Kaj ti naj še rečem?« Vse, kar je izražal njegov glas, je bilo nerazumevanje. »Daj no,
            poglej jih. Nočem biti kot oni.« Protestiral je: »Ah daj no, ni ti potrebno biti kot oni, sicer,
            kakšni pa so, če sva že pri tem?« »Misliš, kakšni STE?« zasmejala se je in njen posmeh ga je
            zabolel. »Poglej se. Res se poglej.« Nohte si je zaril v kožo na dlaneh. »Raje ne bom rekel nič,
            ker ti bi najraje povedal zelo slabe stvari.« »Aaaa si preveč uglajen za tak jezik?« Ni je bil
            navajen tako nesramne. »Res, samo poslabšuješ celotno situacijo.« Zdelo se je, kot da se želi
            skregati, da je v njej nekaj, kar jo boli in ne ve, kako bi to izrazila na tišje načine, na načine, ki
            niso boleli. Poznal jo je dovolj dobro, da je vedel, da gre samo za njene dolgotrajne vzorce in
            da se nekaterih od njih še ni naučila dovolj dobro prekiniti. Po kratkem molku je nadaljeval:
            »Zakaj si potem sploh tukaj? Če smo tako zelo dolgočasni in vzvišeni?« »Ne vem … res ne
            vem.« Tiho je dodala: »Ker sem izgubljena.« Njene besede so se počasi izgubile v nešteto
            klepetih in izgubljenost v njih je prinesla izgubo vse jeze, ki se je začela kopičiti v njem. Vedel
            je, da ji lahko zabrusi: »Pa se izgubi … izpred mojih oči!« in mu ne bo zamerila, ker se ji bo
            zdelo duhovito in jo bo celo nasmejalo, vendar jo je kljub vsemu samo prijel čez ramo in jo
            stisnil k sebi. »Res … najbolj zavidam ljudem, ki so zmožni biti predani eni stvari … Jaz tega
            preprosto ne zmorem.« Iz žepa je potegnil telefon in preveril urnik. »Kmalu se začne …«
            »Vem … pojdi, jaz res ne zmorem.« S stisnjenimi ustnicami je pokimal. »Prav … se vidiva
            kasneje. Ti pišem.« »Si piševa.« Gledal jo je, kako cikcaka med razstavljenimi poster
            prezentacijami in kako njena prezenca napolnjuje prostor na način, ki ga nikoli ne bo povsem
            dojel. Morda ni bil zmožen artikulirati nič konkretno pametnega, ker je na neki ravni zavesti
            vedel, da vse, kar je rekla, pomeni, da ga zapušča, spet in ponovno, nepovratno. Zazdela se
            mu je sebična in ko ji je nazadnje očital, da vedno dela, kar hoče, je samo skomignila z
            rameni in mirno odvrnila, da je njeno življenje in da je normalno, da v njem počne, kar hoče.
            Malo ga je zbodlo, ker ni vedel, ali si on svoje kariere res želi, ker se je tega domislil sam ali
            ker je priložnost racionalno gledano res bila odlična in pomeni neko gotovost v prihodnosti.
            Določena vprašanja, ki mu jih je zastavljala, so mu občasno – in po njegovem mnenju
            prepogosto, odmevala v glavi in povzročala, da je včasih pričel dvomiti v lastne odločitve.
            Hkrati pa je vedel, da ni take vrste oseba, ki bi samo pustila vse stvari in šla … slediti nekim
            notranjim vzgibom, za katere je raje videl, da jih lahko pojasni z znanstvenimi metodami.
            Zadnje čase je »misliti« vedno pogosteje nadomeščala s »čutiti« in to ga je malce nerviralo.
            »Hej, a prideš?« glas ga je zdramil iz nekega drugega sveta in ga potegnil nazaj med ostale
            ljudi. Vsi so se v isti smeri v enakem počasnem tempu pomikali mimo njega proti dvorani.
            Obrnil se je in sledil toku ter se zgubljal med neštetimi pomenki, kimanji in smehljaji, ki zanj
            niso imeli posebnega pomena. »Vidiš, ne vidim pomena v teh stvareh. Želim nekam onkraj,
            želim …« »Kdaj si postala takšen intensity seeker?!« jo je prekinil nekaj mesecev nazaj, ko sta
            v umirjenem kafiču jedla vsak svojo vročo čokolado in zraven grizljala slane prestice,
            ponujene kot prigrizek na sredi. Medtem ko je ona oboževala sladko-slano kombinacijo, on
            ni vedel, če je zares ne mara, ali jo lahko trpi. Z njegovega obraza je potegnila očala z
            debelimi črnimi okvirji, jih nadela sebi, se vzravnala na stolu in z narejeno mimiko začela:
            »Ampak takšno je življenje. Grenko-sladko. Sladko-grenko, kakorkoli obrneš …« Preden je
            pričela s citiranji filozofov, podrobnosti življenj katerih si je včasih izmišljala kar sproti, je
            bruhnil v smeh in med njenim izmikanjem »kako se lahko smejiš, če me ne moreš videti«,
            končno dobil svoja očala nazaj in jo nato resno pogledal. »Nekaterih stvari ni potrebno
            videti.« »Ohhh, očarala sem ga z besedami!« je rekla nevidni publiki za njim, potiho ploskala
            in se mu priklonila. Nerodno se je spet lotil svoje vroče čokolade. Potem ga je pustila pri
            miru. »Sploh se ne gre za iskanje intenzivnosti. Res ne. To sem tudi jaz včasih mislila – da
            potrebujem neprestane dražljaje in dogajanje, ampak ne gre za to. Gre se za način življenja.
            Nočem takega načina življenja.« »Torej, če te vprašam, kako zadovoljna si s svojim
            življenjem …« »Na Likertovi lestvici od 1 do 5 bi rekla kar štiri in to zato, ker nikoli ne
            odgovarjam v ekstremnih vrednostih in se izogibam povprečnim, ampak vem, da nočem tega
            načina življenja v prihodnosti.« Zdelo se je, kot da mu na vsak način želi razložiti svoje
            odločitve, v vseh možnih kontekstih in kot da se zdaj, ko nista več v okolju, ki ga domnevno ni
            več marala, želi prepričati, da ga res ne mara. »Glej … ni mi potrebno opravičevati … res ni
            potrebno. Tvoje življenje, ti boš živela s posledicami.« Okoli vilic je ovijala razkuhane špagete,
            ki jih je v vodi, ki jo je pozabila soliti, pustila predolgo, ker mu je kazala posnetke na enem
            izmed družabnih omrežij in potem sta se smejala kot nora, klikala na ostale posnetke in
            potem se je med enim izmed tistih komaj zajetih vdihov med preglasnim smejanjem
            spomnila. »O, ne!«, zdirjala s kavča in se resno lotila reševanja večerje. »Vsaj vino je dobro,«
            je rekla, ko je pomila posodo, jo zložila v korito in nato odprla drugo buteljko. »Vino kot
            vino.« »Snob.« Njene besede so se rinile v njegovo zavest in on jih je vrinjal v tišino, ki sta si
            jo včasih delila na najrazličnejše načine. »Kdo bo skrbel za rože, ko te ne bo?« V jutranjih
            sončnih žarkih je škropila rastline ob oknu. Pot mu je tekel po hrbtu in majica se je pričela
            lepiti na njegovo telo, kljub temu, da je bilo šele jutro. Počasi se je poškropila po levi roki,
            nato po desni in olajšano izdihnila. »Bolje. Mogoče bi si lahko omislila ventilator.« Obrnila se
            je. »Ne razumem. Govoriš, kot da odhajam.« »A ne? Rekla si, da …« »Rekla sem samo, da me
            ljudje tukaj dolgočasijo. Da svoje profesije ne vidim kot nekaj, okoli česar bi želela, da se vrti
            moje življenje. Kar ne pomeni, da ne bom ostala tukaj ali da odhajam ali karkoli si si že
            namislil v svoji glavi.« »Kaj pa potem …« »In veš tudi, da ne bi ostala tukaj zaradi študija. Lol.
            Pozabi. Ne vem, zakaj sem sploh omenila, drugače itak ne bi nihče opazil …« Tudi ko ne
            razumeš, razumeš na svoje načine, ker možgani ne morejo brez interpretacije. »Nisem ti
            želel pokvariti jutra.« »Spet delaš to.« »Delam kaj?« Zaprla je oči in potrpežljivo izdihnila. O
            tem sta že govorila in sam se je strinjal, da se preveč pogosto postavlja v vlogo žrtve, ker
            potrebuje pozornost, potrebuje razumevanje, potrebuje neko čudno vrsto sočutnosti in
            žarometov. Kljub temu, da se je zavedal svojih vlog, včasih ni znal izstopiti iz njih. Pričela ga je
            škropiti in med bežanjem iz sobe se je spotaknil ob koš s perilom in padel. Zdirjala je k njemu.
            »A si v redu?« Prevalil se je na hrbet in obležal. »Ja, samo ne da se mi vstati.« Ulegla se je
            zraven njega in hladne ploščice so pritiskale na njeno kožo. Lahko je čutila toploto, ki jo je
            oddajalo njegovo telo. Včasih je čutil prav nezadržno željo po tem, da bi se je dotaknil. Ni si
            upal zamišljati scenarijev, kako bi se odzvala. Razmišljala je, da bi se primaknila malenkost
            bližje, a ni želela zakomplicirati njunega odnosa. Prekobalila se je na bok in resno šepnila:
            »Zadnjič na konferenci sem ukradla knjigo. Od takrat sem jo prebrala že trikrat!« Pogledal jo
            je in prasnil v smeh. »Daj noge malo bolj narazen in roke obrni z dlanmi navzgor. Tako, pa že
            obvladaš enega izmed položajev v jogi!« »Super, zdaj pa me lahko pustiš pri miru.« Vedela
            sta, da bi se morala pogovoriti, skomunicirati, ampak včasih sta samo preusmerila pozornost
            in se pretvarjala, da se nič ni zgodilo. Ker se jima ni dalo, ker sta vedela, da verjetno čez nekaj
            let ne bo več pomembno. »A me tudi ti vidiš kot tistega luzerja, nekoga s potencialom, a brez
            ambicij? Nekoga, ki bi lahko segel visoko, če bi samo stegnil svojo roko?« Zamišljeno in
            zbrano je gledal v črno bele kvadratke pred sabo. Videl je poteze, ki si jih ona sploh ni zmogla
            predstavljati in uporabljal je strategije, ki so njej bile tuje. Iz nekega razloga neznane. Ujete
            na neki drugi ravni. Odločil se je in premaknil črno figurico na šahovnici. »Ali morda celo kot
            nekoga strahopetnega, ker se na prvi pogled zdi, kot da odklanjam priložnosti? Puščam
            življenju, da kar nekako polzi mimo mene?« »Ti si na vrsti,« je bilo vse, kar je rekel, brez da bi
            jo pogledal. »Ti si na vrsti, da mi poveš, kaj si misliš.« »Čemu ti mar za moje mnenje?« »Veš,
            da mi je zelo mar za tvoje mnenje.« Prvič na ta dan jo je zares pogledal. Njegove oči so se
            zdele utrujene, rdeče in nejasne – popolno nasprotje njegovih besed. »Mislim, da sva to
            temo že zaključila. Tvoje življenje, nimam problemov s tem, kar počneš.« Prisilna tišina. »Ne
            razumem, kaj čakaš in kaj si sploh želiš. Mislim, čisto resno, kaj bi sploh rada?!« Nehote je
            povzdignil glas in ko je videl, da se v kotičkih njenih oči nabirajo solze, je živčno zamahnil z
            rokami, da je zamajal igralno ploščo in so čokoladne figurice popadale po tleh. Hotel se je je
            dotakniti, a se je že sklonila in med »Kdo jih bo pa zdaj pojedel!« pobirala razmetane koščke.
            Z dlani jih je zasipala nazaj na ploščo in jih z igranim zanimanjem preučevala: »Pravilo štirih
            sekund.« »Dveh.« »Čisto brez domišljije si, če se oba strinjava, je lahko štirih in roka.« »Na
            kak način boš ugotovila, kaj imaš rada?« »Ne vem, iskala bom različna dela in se
            preizkušala.« Belemu konju je odgriznila glavo. »Ali pa počela čisto nekaj tretjega.« »Kaj?«
            »Ne vem še.« Njena neodločnost ga je spravljala ob živce. Vzel je figure in jih postavil nazaj.
            »Začniva znova.« Ugriznila je v rdeče jabolko nepravilne oblike, ki ga je držala v levi roki in z
            desno vrtela ključ v ključavnici nabiralnika. Zraven reklam, ki so ji jih metali v škatlo, kljub
            nalepki, ki jih je z rdečo črtala, je našla še belo ovojnico. Ko je prišla nazaj v sobo, jo je
            pazljivo odprla. Vabilo na vselitveno zabavo. Vesela je bila zanj, zraven nekega drugega
            čustva, ki pa ga ni razumela. »Postal si hudičevo uraden, ampak čestitke!« Trčila sta s
            steklenimi kozarci, polnimi piva. Kot vedno, se je ob takih komentarjih le sramežljivo
            nasmehnil. »Čestitke tudi za odličen članek, malo prej sem ga prebrala.« Izustil je še en
            sramežljiv »hvala.« Razmišljal je, kaj bi lahko on pohvalil pri njej – razen njenega videza, ki pa
            ga ni hotel pohvaliti. Nikoli ga ni, zdelo se mu je, da se je zavedala in da ne bi želela pohvale
            za nekaj, na kar niti ni imela dosti vpliva. Zavedel se je tudi, da sploh ne ve, kaj se dogaja v
            njenem življenju. »Morda bi se morala spet videvati pogosteje.« Čudno ga je pogledala.
            »Hešteg lajf, dragi.« Ni imela pojma, kaj misli s pogosteje, on je bil tisti, ki je bil vpet v napeto
            dogajanje dneva, premalo spal, preveč negoval svoje podočnjake in se zaljubil. Ni vedela, kaj
            naj jima kupi za vselitveno darilo. Hotela je kaj praktičnega, a ne preveč neosebnega, ni
            želela, da je na kakršenkoli način vsiljivo ali neprimerno, želela je biti uvidevna, ker njegove
            punce še ni videla. Na koncu je zagrabila sliko, ki jo je naslikala v zadnjih mesecih njenega
            novega ustvarjalnega obdobja v življenju in jo dala v okvir srebrne barve. »Samopromocija,
            kaj?« jo je zbodel, medtem ko ga je objela in poljubila na lice ob pozdravu. »Zdravo,« je
            pomahala vsem ostalim, ki so sproščeno sedeli v dnevni sobi in srkali pijačo iz kozarcev za
            šampanjec. Takoj ji je predstavil svojo izbranko in s pogledom mu je teatralno pokazala
            odobravanje. Videl jo je, kako opazuje ljudi okrog sebe, kako ocenjuje, sestavlja kose in se
            navzven prijazno smehlja. Slišal je, kako sprašuje in kaže zanimanje za ostale goste, aktivno
            posluša in se smeji njihovim šalam. Opazil je tudi, kako spretno se izogiba govorjenju o sebi
            in vedel je, kako se bodo njeni sogovorci kasneje, ko se bodo vrnili v svoje domove in
            shranjevali doživeto, zavedli, da so imeli zelo prijeten pogovor z njo, a da niso ničesar izvedeli
            o njej. Bila je dovolj obzirna, da je odšla takrat, ko je odšla večina in ni izstopala na
            kakršenkoli način. Ko si je v predsobi nadela plašč in se ovila v šal, ga je za slovo objela za tisti
            majhen, a zgovoren trenutek predolgo in mu zašepetala »pogrešam te«.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/f/moqyzzqz" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>