<!DOCTYPE html>
<html lang="sl">

<head>
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-157603895-1"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());
        gtag('config', 'UA-157603895-1');
    </script>
    <meta charset="utf-8">
    <meta name="viewport" content="width=device-width, initial-scale=1">
    <title>Božična zgodba</title>
    <meta name="description"
        content="V ogenj na ognjišču sem vrgla še eno poleno, se naslonila nazaj na gugalnik in odsotno strmela skozi okno. [...]">
    <meta name="author" content="Tanja Špes">
    <meta property="og:image" content="https://papirnatipticki.github.io/img/zgodbe/svetovi/bozicna-zgodba.jpg">
    <meta property="og:image:width" content="800">
    <meta property="og:image:height" content="600">
    <meta property="og:type" content="website">
    <link rel="shortcut icon" href="/favicon.ico" type="image/x-icon">
    <link rel="icon" href="/favicon.ico" type="image/x-icon">
    <link href="https://fonts.googleapis.com/icon?family=Material+Icons" rel="stylesheet">
    <link rel="stylesheet" type="text/css" href="/css/normalize.css">
    <link rel="stylesheet" type="text/css" href="/css/skeleton.css">
    <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

    <header id="story-header">
        <div class="container">
            <div id="story-header-grid" class="row">
                <h1 id="story-title">Božična zgodba</h1>
                <a id="story-back" href="/zgodbe/svetovi"><i class="material-icons">close</i></a>
            </div>
        </div>
        <div class="progress-container">
            <div class="progress-bar" id="bar"></div>
        </div>
    </header>

    <main id="story-main">
        <div class="container">
            <div class="row">
                <article>
                    <p>
                        V ogenj na ognjišču sem vrgla še eno poleno, se naslonila nazaj na gugalnik in odsotno strmela
                        skozi okno. Zunaj je bilo temno in slišala sem lahko le veter, ki je vrtinčil naletavajoč sneg.
                        Očitno je novorojenček, ki je v zgornjem nadstropju nenehno vekal, končno zaspal, tako da sem
                        lahko uživala v tišini.<br>
                        V daljavi sem zagledala drobno migetanje luči, ki je postajalo vedno večje. Odprla sem zvezek z
                        rezervacijami, da bi se prepričala, da zares nisem pozabila postlati kakšne postelje in skuhati
                        večerje, ampak strani so bile prazne. Po vratih je zamolklo udarilo. Nepričakovan obisk,
                        torej.<br>
                        Odprla sem vrata vrsti nepredvidljivih dogodkov.<br>
                        »Dober večer,« je z nenavadnim naglasom rekla rahlo sključena postava, ogrnjena v kapuco.<br>
                        »Dober večer in kar naprej.«<br>
                        Moški je s svojih rokavov otepel tanko plast snežink in zadržkov ter se usedel ob ognjišče.
                        Nekaj posebnega je v zimi in tem, kako jo ljudje prinesejo s sabo v tople prostore. Na nekaterih
                        ostanejo sledi mraza še dolgo, medtem ko ga drugi stopijo s svojo toplino. <br>
                        »Erm, en osebni dokument, prosim,« sem ga pozvala.<br>
                        »Še dva prijatelja čakam, potem se bomo vsi skupaj prijavili, če to ni težava?«<br>
                        »V redu. Boste vsi spali v eni sobi ali vas razporedim kako drugače?«<br>
                        »Se bomo potem vse dogovorili.«<br>
                        »Prav. A boste koristili turistične bone?«<br>
                        »Nismo od tu.«<br>
                        Pozorneje sem se zazrla v njegov obraz. Ni izdal veliko.<br>
                        »Mhm. Upam, da imate gotovino? Elektrike pri nas ni, omrežja tudi ne.«<br>
                        Ob tem se je gost zasmejal: »Super, točno to iščemo.«<br>
                        »Bi pa samo prosila za priimek, da vas vpišem v časovnico prihodov,« se nisem pustila kar tako
                        odpraviti.<br>
                        S krožnika na mizi je vzel cimetov piškot in zagrizel vanj. »Kralj,« je nerazločno zamrmral med
                        žvečenjem in se obrnil stran.<br>
                    </p>
                    <p>
                        Zamotila sem se s čiščenjem sprejemnega pulta in ko sem prišla nazaj pred ognjišče, sem
                        zavonjala močan vonj. Gost je s prekrižanimi nogami ob prižganem kadilu sedel na debeli
                        preprogi.<br>
                        Nisem ga želela motiti med meditacijo, zato sem se usedla na stol in čakala. Naposled se je
                        premaknil in odprl oči.<br>
                        »Kdaj pa prideta ta dva prijatelja?« sem ga vprašala in zazehala. Upala sem, da mi ne bo treba
                        bedeti dolgo v noč. Že to, da sem delala na predbožični večer, je bila velika izjema.<br>
                        »Ob svojem času.«<br>
                        Nedolgo zatem je na vratih ponovno potrkalo. Ponovila sem sprejem. K ognjišču sem primaknila še
                        en stol in šele ko si je odmaknil masko, sem na svetlobi videla, da ima novi gost v ustih zlate
                        zobe. Ko je videl, da strmim vanj, si jih je obliznil in se nasmehnil.<br>
                        »Vama lahko s čim postrežem?« sem ju nagovorila vljudno, izogibajoč se njunim očem.<br>
                        »Marsičem!« se je zahahljal tisti z zlatimi zobmi.<br>
                        »Daj, Bolti, brzdaj se,« je zavil z očmi prvi in prijazno dodal: »Samo malo zasebnosti,
                        prosim.«<br>
                        Z veseljem sem jima jo namenila, vse dokler ni na vratih potrkalo še tretjič.<br>
                        Ko sem jih odprla, sem pred sabo videla temne dlani, popackane s še temnejšimi lisami krvi.<br>
                        »Ves sem se popraskal s tem prekletim trnjem,« je jezno zakorakal mimo mene do ostalih dveh, ki
                        sta še vedno sedela pred ognjiščem.<br>
                        Odkašljala sem se: »Lahko zdaj uredimo sobe?«<br>
                        Tisti z zlatimi zobmi me je čudno pogledal: »Kakšne sobe? Nismo prišli prespat.«<br>
                        Prvi, ki je glavo še vedno imel prekrito s kapuco, je gledal v tla.<br>
                        »Po otroka smo prišli.«<br>
                        »To se me pa nič ne tiče, kaj imate vi s tisto familijo zgoraj,« sem hitro odvrnila in se
                        obrnila, da bi odšla.<br>
                        »In celo noč si prespala pred ognjiščem, nikogar ni bilo naokoli, ničesar nisi ne videla ne
                        slišala,« mi je z grožnjo v glasu rekel tretji, ki si je zdaj mirno povijal roke. Če ne bi
                        videla krvi, bi mislila, da so rdeče od mraza, ki se je dotikal vseh treh gostov.<br>
                        Kasneje v tej noči res nisem videla ničesar, slišala pa sem dosti kričanja in jokanja. Neznancem
                        sem pustila, da so nekaj časa gazili po globokem snegu v občutku zmagoslavja, preden sem jih v
                        gozdu pričakala s tremi natančnimi streli. Najbrž niso imeli časa, da bi se zavedeli, kaj jih je
                        doletelo.<br>
                        Otročiček je že naslednje jutro veselo počival v maminem naročju, kamor sem ga vrnila in kamor
                        je spadal.<br>
                        V njegovi sobi sem prižgala kadilo, v vazo postavila trnje, ki so ga krasili rumeno-rdeči
                        cvetovi in iz zlatih zob spletla obesek, ki sem ga pritrdila nad zibko.<br>
                        Zgodba bi se lahko končala bistveno drugače, če bi reagirala drugače, ampak mirnega božiča me
                        res ne bo oropal nihče.<br>
                    </p>
                </article>
            </div>
        </div>
    </main>

    <footer>
        <div class="container">
            <div class="row">
                <div class="twelve columns socials">
                    <a href="https://www.instagram.com/ostanjadoma/" target="_blank"><img src="/img/instagram.png"
                            class="icon"></a>
                </div>
            </div>
        </div>
        <div class="container">
            <div class="row">
                <div class="seven columns">
                    <h3>O meni</h3>
                    <img src="/img/tanja.jpg" class="u-max-full-width" alt="">
                    <p>
                        Sem avtorica zgornjih bolj ali manj kratkih zgodb. Imam magisterij iz psihologije in bore malo
                        izdelanih
                        načrtov za prihodnost, ker mi je sedanjost ljubša. Ko ne pišem, torej večino časa, berem,
                        potujem (čeprav
                        niti približno toliko, kot bi želela), hodim v hribe (kjer trenutno živim, itak ne moreš hoditi
                        drugam), sem
                        družabna (v okvirih introvertnosti) in kljub temu, da imam rada tišino, ne prenesem daljših
                        obdobij brez
                        glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo,
                        da sem jim
                        od nekod že znana. Nimam pojma od kod. Kakorkoli, veseli me, da bereš.
                    </p>
                </div>
                <div class="five columns">
                    <h5>Mi želiš kaj sporočiti? Piši.</h5>
                    <form name="sentMessage" id="contactForm" action="https://formspree.io/f/moqyzzqz" method="POST">
                        <div class="row">
                            <div class="one-half column">
                                <input type="text" id="name" placeholder="Ime" class="u-full-width u-max-full-width"
                                    required="required">
                            </div>
                            <div class="one-half column">
                                <input type="email" id="email" placeholder="Email" class="u-full-width u-max-full-width"
                                    required="required">
                            </div>
                        </div>
                        <textarea name="message" id="message" rows="4" placeholder="Sporočilo"
                            class="u-full-width u-max-full-width" required></textarea>
                        <div id="success"></div>
                        <button type="submit" class="btn btn-default btn-lg">Pošlji</button>
                    </form>
                </div>
            </div>
        </div>
        <div id="bottom-footer">
            <span>&copy;
                <script>document.write(new Date().getFullYear())</script> Papirnati ptički.
            </span><br>
            <span>Vse zgodbe in fotografije so avtorsko zaščitene.</span>
        </div>
    </footer>

    <a href="#header" class="scroll-up"><i class="material-icons">expand_less</i></a>

    <script type="text/javascript" src="/js/jquery-3.4.0.min.js"></script>
    <script type="text/javascript" src="/js/script.js"></script>
    <script>
        window.onscroll = function () { scrollIndicator() };
        function scrollIndicator() {
            var winScroll = document.body.scrollTop || document.documentElement.scrollTop;
            var height = document.documentElement.scrollHeight - document.documentElement.clientHeight;
            var scrolled = (winScroll / height) * 100;
            document.getElementById("bar").style.width = scrolled + "%";
        }
    </script>
</body>

</html>