<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Svetovi</title>
  <meta name="description" content="Sedela sem na ozki zabetonirani ploščadi, ki se je raztezala na vrhu sivih skal, poraslih z
                                    grmovjem in osamelimi šopi trave, in štela avtomobile pod sabo. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/svetovi/svetovi.jpg">
  <meta property="og:image:width" content="750">
  <meta property="og:image:height" content="563">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Svetovi</h1>
        <a id="story-back" href="/zgodbe/svetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Sedela sem na ozki zabetonirani ploščadi, ki se je raztezala na vrhu sivih skal, poraslih z
            grmovjem in osamelimi šopi trave, in štela avtomobile pod sabo. Nebo je bilo jasno in
            razsvetljeno od sonca, a svetloba je dajala lažen vtis. Zrak je mrzlo rezal vsak vdih in vsak
            izdih okrasil s toplotnimi oblački. Temno zeleno kapo sem si potegnila globlje na čelo in si
            znervirano popravila sončna očala. Črno usnjeno jakno sem si zaprla do konca. Pospravila
            sem daljnogled in med gledanjem v daljavo skušala odmisliti zvok avtoceste. Medtem ko sem
            jo čakala, sem roke potisnila globlje v žep in se trudila ne preveč misliti na to, kako so se moji
            prsti trdno in globoko prepletli z njegovimi, ko sta se najini dlani znašli v žepu njegove jakne.
            Te malenkosti, ki so sprožile vrsto spominov, so me ubijale. Pogled sem usmerila navzdol in
            pozornost skušala usmeriti nazaj na avtomobile. Češnje so pričenjale cveteti in malenkost
            sem si želela, da bi jih znala posnemati. Samo malo topline in vzpodbud mi je še manjkalo.
          </p>
          <p>
            Slišala sem korake, ki so se približevali. Spraševala sem se, koga so mi poslali tokrat. Na
            urjenje, kot so ga imenovali tukaj.
          </p>
          <p>
            Tik-tok tik-tok.
          </p>
          <p>
            Ugibala sem, kakšne čevlje nosi tokratna vajenka. Prejšnja je prišla v visokih črnih petah in se
            skoraj ubila na skalnati poti do sem. Morala sem ji priznati ogromno vztrajnosti in
            potrpežljivosti, sploh zato ker je prišla z nasmehom.
          </p>
          <p>
            Slišala sem zvok kotrljanja majhnih kamenčkov. Zavzdihnila sem. Tudi tej je spodrsnilo. Nato
            sem za sabo začutila obris telesa. Vse, kar sem uspela videti, je bila griva ognjeno oranžnih
            las. Skobacala se je na ploščad, si lase zataknila za ušesa, jakno, ki ji je med plezanjem zlezla
            višje, kot je dopuščalo vreme zunaj, potegnila nazaj čez pas, roke postavila v bok in se
            razgledala naokrog.
          </p>
          <p>
            »Prekleto dober razgled, če vprašaš mene!« je rekla navdušeno.
          </p>
          <p>
            »Pozdrav tudi tebi. Prekleto ničesar za videti, če vprašaš mene,« sem odgovorila mrtvo.
          </p>
          <p>
            Prvič me je zares pogledala, zviška in s širokim nasmehom.
          </p>
          <p>
            »Me veseli!« Predme je pomolila roko in prisedla.
          </p>
          <p>
            Vedno sem se spraševala, koliko so jim povedali in koliko so vedele. Spraševala sem se tudi,
            koliko so povedali meni.
          </p>
          <p>
            Molče sva opazovali promet pod sabo.
          </p>
          <p>
            »Kako dolgo si že tu?«
          </p>
          <p>
            Lahko bi rekla, da predolgo, a lahko bi rekla tudi, da ne dovolj dolgo, da bi lahko rekla kar
            koli. »Kaj pa bi ti povedal moj časovni okvir?«
          </p>
          <p>
            Samo nepomembno številko. K očem sem si primaknila daljnogled in zažvižgala.
          </p>
          <p>
            »Ne znam žvižgati,« je tiho rekla.
          </p>
          <p>
            »Aha.«
          </p>
          <p>
            Nisem hotela biti nedružabna, a sem imela postavljene ukaze, ki jih je bilo treba izpolniti.
            Zavila je z očmi in slišala sem odpiranje zadrge. V naročju je držala majhen črn usnjen
            nahrbtnik in iz predalnika izvlekla leseno škatlico, zlepljeno iz vžigalic. Odprla jo je in iz nje
            potegnila cigareto. Iz žepa je izvlekla vžigalnik, prižgala in preden bi lahko globoko potegnila
            vase, sem ji cigareto potegnila iz ust.
          </p>
          <p>
            »Naj ti ne pride na kraj pameti.«
          </p>
          <p>
            Naredila sem dim in cigareto ugasnila na ploščadi.
          </p>
          <p>
            Vrnila sem ji preostanek: »Nimam pojma, kam jo boš pospravila, ampak tukaj ne puščamo
            nobenih ostankov.«
          </p>
          <p>
            Ogorke sem frcnila čez rob, od koder jih je prevzel veter. Zavila je z očmi, a ni ugovarjala. Ko
            sem jo ponovno pogledala, sem videla, da med algasto zeleno pobarvanimi nohti drži sveženj
            potiskanega papirja. Malce sem prekršila pravilo.
          </p>
          <p>
            »Dodatno delo?«
          </p>
          <p>
            »Mhm,« je zamomljala.
          </p>
          <p>
            »Selekcija kadrov?«
          </p>
          <p>
            Zazrla se je v moje oči in komaj zdaj sem videla, kako izrazito zelene so. Prasnila je v smeh in
            ko se je z glavo rahlo nagnila nazaj, nato pa še naprej, ji je oranžen frufru padel na že tako od
            smeha zožene oči in za trenutek me je spomnila na tiste jesenske parke jeseni, ki zažarijo v
            rdečkastih odtenkih, ko se jih dotakne žarek sonca. Odkašljala se je, se zresnila, se nekoliko
            presedla in ko si je z roko popravila lase, so ji na zapestju zacingljale zapestnice. Nad sabo sva
            zaslišali brnenje helikopterja. Sunek vetra je premaknil njene liste in eden ji je ušel iz rok.
          </p>
          <p>
            »O, ne. Fak!«
          </p>
          <p>
            Pričela je živčno mrmrati, medtem ko se je panično trudila, da bi na mestu zadržala ostale.
            Mirno sem jo vprašala: »Verjetno lahko dobiš novo kopijo potencialnega kandidata za
            zaposlitev?«
          </p>
          <p>
            Kup papirja je zvila skupaj in ga hitro stlačila nazaj v nahrbtnik.
          </p>
          <p>
            »Niso kandidati za zaposlitev.«
          </p>
          <p>
            Ob tonu njenega glasu me je zmrazilo.
          </p>
          <p>
            »Kaj pravzaprav počneš?«
          </p>
          <p>
            »Pozabi.«
          </p>
          <p>
            Naenkrat se je s svojo držo in molkom izolirala od mene. Gledali sva oziroma ne vem, kaj je
            videla ona, vsaj jaz sem opazovala, kako se obzorje iz modre barve počasi barva v oranžne
            odtenke, iz njih prehaja v rožnato in oznanja konec izmene.
          </p>
          <p>
            »Lahko greš,« sem ji dala dovoljenje.
          </p>
          <p>
            Počasi in previdno je vstala. Počakala sem, da sem preštela dovolj zvokov korakov in da so
            dokončno zamrli. Potem sem se upala premakniti in papir je zaškrtal med mojimi premrlimi
            prsti. Mraz in nespremenjena poza sta jih spremenila v brezčuten oklep. Stisnila sem pest in
            zmečkano kepo informacij odložila na dno nahrbtnika, iz katerega sem vzela svetilko. Vstala
            sem, se pretegnila in se pred spustom še zadnjič ozrla v obzorje, na katerem so se prižigale
            prve zvezde. Nasmehnila sem se. Rada sem imela ta del dneva, ki se je prevešal v noč. Tema
            lahko zakrije marsikaj.
          </p>
          <p>
            *
          </p>
          <p>
            Majhna sobica v nizkem bloku je bila točno takšna, kot sem jo pustila zjutraj. Prižgala sem
            lučke na steni in stopila do okna, kjer sem zagrnila zavese. V nekem drugem stanovanju, v
            nekem drugem času, jih je vedno zagrnil on. V spomin mi je šinil njegov obris in odsev v
            ogledalu. Še ena popolna fotografija, ki ni bila nikoli posneta. Z glave sem potegnila kapo,
            odgrnila šal in ju skupaj z jakno odložila na stol v kotu pri vratih. Stopila sem do hladilnika,
            vzela kozarec in vanj natočila nekaj rdečega vina. Naslonila sem se na pult in zrla čez zastrto
            okno. Njegovi dotiki so bili prišiti na tkanino in po zraku so risali spomine. Zaprla sem oči,
            nisem jih hotela gledati. Z ustnicami sem zatipala steklen rob in izpila do konca. Ponovno
            sem natočila. S tal sem pobrala nahrbtnik, ki sem ga odložila prej in ga odnesla do belega,
            udobnega dvoseda, prekritega s pisanimi vzglavniki, ki so ob koncu napornega dneva vedno
            omilili mojo bolečino. Poiskala sem zmečkan kos papirja.
          </p>
          <p>
            Raztegnila sem gmoto in poravnala robove. Zraven portretne fotografije so bili izpisani ime,
            priimek, šifra in dva datuma. Ugibala sem, da eden pomeni letnico rojstva in drugi letnico
            smrti. Radovednost me je gnala dalje. Spodaj so bili izrisani grafi in izračuni, katerih označb
            nisem razumela. Nato sem pogledala okenca, ki so se gnetla druga ob drugem. Izgledalo je,
            kot da podatki niso popolni in jih je toliko, da bi datoteko morala gledati v nekem programu
            na računalniku, da bi lahko drsala za več informacij. V prvem okencu so se nahajala imena
            skladb, za njimi pa dvopičje in število. Drugo okence je bilo manjše. Število opazovanih
            sončnih vzhodov in sončnih zahodov. Seznam prebranih knjig. Sestavine najljubših vonjev.
            Pogledani filmi. Kilometri: prehojeni, prevoženi, preleteni. Zbrani nasmehi neznancev.
            Najpogosteje predvajani spomini. Seznam prijaznih gest. Prespani dnevi – v urah.
            Najpogostejši opravki. Najpogostejše čustvene reakcije. Najbolj boleči spomini. Najpogosteje
            spominjane osebe. Odmaknjenost – v urah in dnevih. Število preplesanih noči. Najpogosteje
            izrečene besede in besedne zveze. Število razbitih kozarcev. Število ukradenih predmetov.
            Seznam prostočasnih aktivnosti. Raven inspiracije. Ostala zanimanja.
          </p>
          <p>
            Moje misli so divjale. Več informacij kot sem imela, večja se mi je zdela kontrola nad to
            osebo, ki je v resnici nisem poznala. Od kod dostop do vseh teh podrobnosti? Zavese tega
            nikoli ne bi mogle skriti.
          </p>
          <p>
            Preden bi lahko brala dalje, je močno potrkalo na vrata. Poravnala sem si lase, se odpravila k
            vratom in pritisnila na kljuko. Preučujoče me je gledal izpod očal z debelim črnim okvirjem.
            Vedno sem se spraševala, ali je imel zares dioptrijo ali jih je nosil zato, da so podkrepljevale
            njegov imidž.
          </p>
          <p>
            »Hej.«
          </p>
          <p>
            S telesom sem se naslonila na okvir vrat in roke prekrižala pod prsmi. Nekaj mesecev nazaj
            sva nekaj časa bežala drug k drugemu – jaz od zlomljenega srca, on od drugih zlomov. Kmalu
            sva ugotovila, da to ni učinkovito.
          </p>
          <p>
            »Prišel sem po najemnino.«
          </p>
          <p>
            Ah, seveda. Tisti dan v mesecu. Povabila sem ga naprej.
          </p>
          <p>
            »Sedi.«
          </p>
          <p>
            Odšla sem v kot do majhne omarice, ki je bila nakopičena z dolgočasnimi spominki in
            različnimi fotografijami v okvirjih in enega od njih vzela v roke. Razprla sem drobne trakce, ki
            so fotografijo stiskali k steklu, in iz reže vzela denar. Zatlačila sem ga v zadnji žep hlač in okvir
            postavila na svoje mesto. Ko sem prišla nazaj do mojega soseda, je z glavo pomignil na
            kozarec vina.
          </p>
          <p>
            »Se ti ne zdi, da pretiravaš? Vedno, ko pridem sem, te vidim s polnim kozarcem.«
          </p>
          <p>
            Neprizadeto sem odvrnila: »Praznujem življenje, morda bi ga tudi ti moral pogosteje.«
          </p>
          <p>
            »Praznuješ življenje in si kupuješ posmrtnega? Se ti ne zdi malce kontradiktorno?«
          </p>
          <p>
            Zmedeno sem ga pogledala: »Mogoče ti pretiravaš, o čem za vraga govoriš?«
          </p>
          <p>
            »Gledaš izživeta življenja nekoga drugega – zakaj ne živiš življenja, kot bi ga želela sama
            živeti?«
          </p>
          <p>
            »Prosim?! Od kod zdaj vse to?« sem v obrambi povzdignila glas, on pa je molče pokazal na
            pomečkan papir, ki sem ga na poti do vrat očitno nezavedno odložila na mizi.
          </p>
          <p>
            »Življenjepis, na podlagi katerega izbereš svoje posmrtno življenje?«
          </p>
          <p>
            Nerazumevanje mi je zavezalo jezik.
          </p>
          <p>
            »Mislim, razumem, da je lepo imeti plan B, ampak saj ne skušaš umreti namenoma, kmalu,
            ali kaj podobnega?« je vprašal nežno.
          </p>
          <p>
            Iz žepa sem potegnila bankovec za petsto in mu ga pomolila pred oči. Razumel je mojo gesto.
            Vzel je denar in vstal.
          </p>
          <p>
            »Drobiž lahko obdržiš,« je bilo vse, kar sem lahko izustila.
          </p>
          <p>
            Brez besed se je obrnil in odšel skozi še vedno odprta vrata. Z nekim posebnim
            zadovoljstvom sem jih zaloputnila za njim, nato pa se sesedla na odmaknjen stol.
          </p>
          <p>
            *
          </p>
          <p>
            List je mrtvo ležal pred mano na mizi in izkrivljal moj občutek za čas. Kot da je okužen, so se
            ga moje roke, mrtvo sklenjene nekje v naročju, izogibale. Izogibale so se ga tudi moje oči, ki
            so želele v vidno polje ujeti kar koli drugega. <i>Lahko gledaš stran, ampak tisto, česar nočeš
            videti, bo še vedno tam.</i> Kmalu so se spotaknile ob majcene drobtine, ki so jih za sabo kakor
            izdajalske stopinje nezdravega prehranjevanja pustili piškoti s preveč sladkorja. Kdo ti pusti
            zjutraj spati v svoji postelji – te pravzaprav prepričuje, da ostaneš, ti govori, da ti ni treba
            oditi; še isti večer te odrine stran kakor posušeno rezino kruha, zjutraj pa želi pobirati
            drobtine – kdo?
          </p>
          <p>
            Moja glava je bila kakor prenatrpano dirkališče za gokart. Predvsem hrupna. Nočeš obtičati na
            letališču, nočeš obtičati v prometu, zakaj bi potem obtičal kjer koli v življenju in pri določenih
            osebah, pri katerih se nič ne premakne. Tisoč misli, a uloviti nisem mogla niti ene.
          </p>
          <p>
            Počasi sem vstala in se odsotno sprehodila do hladilnika. Iz njega sem vzela steklenico in jo
            postavila predse na mizo. Počasi sem točila in hitro sem pila, vse dokler nisem bila dovolj
            otopela. Tišina je grmela okrog mene in nisem se zmenila zanjo. Kruljenje v trebuhu sem
            zalila z vinom in si obljubila, da je to zadnji požirek, ki ga bom naredila danes, ker drugače
            bom jutri zmačkana, hkrati pa sem upala, da se bodo kazalci kmalu pomaknili čez polnoč, kar
            bo pomenilo nov dan in nov kozarec brez slabe vesti. Vedela pa sem tudi, da se nevarno
            približujem tisti točki, ko vino ne zaleže in moram poseči po rumu, četudi imam na zalogi
            samo tistega za kuhanje. Po nekaj kozarčkih postane okus postranskega pomena, pomemben
            je učinek. Nekje na pol poti med budnostjo in spancem sem se odločila, da ne bom delala
            zaključkov na podlagi opazke človeka, ki mu sploh ne zaupam. Med budnostjo in spancem so
            svetovi, ki se takrat, ko si v njih, zdijo jasni, a se jih, ko se zbudiš, ne spominjaš niti megleno.
            Spomnila sem se njenega širokega iskrenega nasmeha. Nemogoče. Gotovo se bi ji videlo.
            Zagotovo bi mi kdo omenil, če bi bila nagnjena k samomorilnosti, to je vendar eden izmed
            pomembnejših podatkov, ki jih imajo. Morali bi mi povedati. Ni razloga, da mi ne bi, še vedno
            so mi. Razen, če niso vedeli. Zagotovo ne bi dopustili, da nekdo tak sedi na ploščadi nad
            prepadom. Nikoli se ne bi znebila odgovornosti, da bi se njeno telo nenadoma raztreščilo
            tam nekje spodaj. Zvrtelo se mi je. Globoko sem vdihnila in počasi izdihnila.
          </p>
          <p>
            Seveda sem najprej pomislila na najslabši možen scenarij, ampak zdaj, ko je vino mehčalo
            moje možgane in sproščalo napetost v mojem telesu, so na površje priplavale, ironično, bolj
            trezne misli. Nisem vedela, čigavi so ti življenjepisi, ali jih namerava uporabiti, ali pa morda
            samo kaj raziskuje, ali počne z informacijami kaj drugega. Potem sem pomislila tudi, da se je
            moj sosed morda samo norčeval, ker me je želel prestrašiti. Morda se zdaj v svoji sobi smeji
            na moj račun, ker sem mu verjela. Ne vem, zakaj sem ga hotela videti kot slabo osebo. Ni bil,
            bil je čisto na mestu, samo midva se nisva ujela, zgolj zapletla.
          </p>
          <p>
            Še enkrat sem premetala liste in se ukvarjala z vprašanji, ali so tisti, ki so dali na razpolago
            svoje posmrtno življenje, razmišljali, kaj bodo pustili za sabo in kdo bi rad živel njihovo
            življenje, ali so preprosto … živeli? Skrbnemu delčku sebe sem obljubila, da bom o vsem
            skupaj poizkušala izvedeti kaj več, četudi bo to pomenilo blago kršenje ukazov. Malo
            previdnosti nikoli ne škodi, sploh kadar odkriješ nove svetove. Večino časa namreč ždimo kar
            v svojem. Obdamo se z isto mislečimi ljudmi, ker se z njimi radi obdajamo, saj se med njimi
            počutimo razumljeno in čutimo, da jim pripadamo. Podobni smo si – po interesih, načinu
            razmišljanja, načinu življenja. Tako tudi jaz v tem svojem mehurčku pogosto pozabljam, da so
            tam zunaj še drugi svetovi, svetovi, ki so mojemu zelo drugačni, mu celo nasprotujoči.
            Vrednote, ki se ne ujemajo z mojimi, prepričanja, ki mene bolijo. Druge ravni razmišljanja.
            Pozabljam, da za nekatere nekateri drobni koraki pomenijo veliko in da se nekaterim moji
            veliki koraki zdijo patetični. Zato mi je bilo včasih težko razumeti, da drugi hočejo in so
            zadovoljni z drugimi stvarmi. Da jih prizadenejo in mučijo stvari, ki mojih korakov ne
            zamajejo niti najmanj.
          </p>
          <p>
            Steklenica je bila prazna, ura pozna in počasi sem se izza mize premaknila na posteljo. Zjutraj
            me je čakal nov dan nad prepadom, za katerega sem potrebovala trden korak.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>