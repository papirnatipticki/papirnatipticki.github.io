<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Soba</title>
  <meta name="description" content="Ležala sem na hrbtu in strmela v nebo. Ne glede na to, ali sem glavo zasukala levo, desno ali
  navzgor, je bil pogled na z zvezdami posuto nebo neizbežen. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/svetovi/soba.jpg">
  <meta property="og:image:width" content="750">
  <meta property="og:image:height" content="554">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Soba</h1>
        <a id="story-back" href="/zgodbe/svetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Ležala sem na hrbtu in strmela v nebo. Ne glede na to, ali sem glavo zasukala levo, desno ali
            navzgor, je bil pogled na z zvezdami posuto nebo neizbežen. Zaprla sem oči, jih spet odprla in
            se nasmehnila razgledu. Zelo zelo me je pomirjal. Zdelo se mi je, da lebdim v nekem drugem
            svetu, zavita v odejo sreče. V odejo, ki me je ščitila pred vsakodnevnimi skrbmi, bolečino in
            temnimi navlakami. Nekoč sem spoznala nekoga, ki mi je razlagal o ozvezdjih in mi znal
            pokazati Medveda. Tri svetle točke, povezane še s četrto. Od takrat sem ga znala pokazati
            tudi jaz. Spoznala sem tudi nekoga, ki sem mu pokazala Mali voz, pa me je prepričeval, da to
            ni Mali voz in da si ga domišljam. Včasih pač moraš pustiti drugim, da ostanejo prepričani v
            svoj prav, ker zares ne dopuščajo drugega mnenja. Meni pa se zaradi zvezd na nebu res ne
            ljubi ubijati prijetne atmosfere. Sama pri sebi že vem, kaj je res in komu bolj zaupam.
            Spoznala sem tudi ljudi, ki so menili, da različne zvezdnate konstelacije določajo njihovo
            osebnost in vedenje. Ljudi, ki so astrologiji zaupali bolj kakor astronomiji ali ju niso znali
            ločiti. Vseeno so mi bili ljubši od tistih, ki niso zaupali nikomur in ki niso znali ločevati
            odpadkov. Tako sem ležala dosti dni, samo gledala v neskončnost neba in pustila svojim
            mislim, da se deformirajo v sanjarjenja, zaradi katerih so zvezde žarele še močneje. Zaslišala
            sem piskanje v levem ušesu in vedela sem, da me bo po četrtem pisku ogovoril ženski glas.
            Vedela sem tudi, da me bo zaslepila gola belina, zato sem že vnaprej zaprla oči in skušala
            pred njimi obdržati sliko, ki sem jo gledala tako dolgo. »Čez deset sekund bomo izklopili sliko
            pred vami. Prosimo, da se vrnete v ta trenutek,« so nežne besede pobožale moja ušesa.
            Deset, devet, osem, sedem, šest, pet … malo daljši presledek … štiri, tri, dva, ena.« »Srečno
            novo leto!« sem zaklicala in slišala pridušen smeh okoli sebe. »Na zdravje!« je sarkastično
            odgovoril globok glas zelo blizu mojega obraza in nato sem začutila, da mi previdno in rahlo
            snema očala. »Tega najbolj potrebujemo!« sem rekla nazaj in pri sebi zmagoslavno
            poplesovala, ker se je končno našel nekdo s kančkom smisla za humor, ki je razblinil običajno
            resnobnost in ogorčenje osebja v belih haljah. »Bi kdo še malo šampanjca? Vrhunski je!« Z
            ustnicami sem oblikovala pok in nato »šššššššš«, ki naj bi ponazarjal pretakanje alkohola v
            kozarce. Pok mi je uspel mnogo bolje, a je oboje poželo še nekaj smeha. Rada sem zabavala
            druge ljudi tukaj, ker je bilo drugače prekleto dolgočasno in vsi prekleto preleni, da bi
            zabavali mene. Ko se mi je zdelo, da mi belina ne bo izžgala vida, sem odprla oči. Stal je na
            moji levi strani, z rokami prekrižanimi na prsih in v eni dlani kakor kos najbolj smrdljivega
            odpadka držal mojo kartoteko. Temne lase je imel skuštrane in kljub stisnjenim ustnicam so
            njegove modre oči izdajale, da se zabava. Včasih se realnosti zdijo prav zares nerealne.
            »Dobrodošel na zabavi!« »Si bila na festivalu?« Naveličano sem ga pogledala in zavila z očmi,
            čeprav ne bi mogla reči, da bi se lahko kadarkoli naveličala pogleda nanj. »Dobro veš, kaj sem
            gledala.« Izpod kovinske postelje, ki je zaškripala vsakič, ko sem se ponoči premaknila vsaj
            malo, je potegnil majhen okrogel kovinski stolček in sedel nanj. Njegovi gibi so govorili, da je
            to naredil danes vsaj že tridesetkrat v eni uri. Na avdiciji za kakšno telenovelo z zdravniki bi
            ga gotovo sprejeli brez zadržkov. Gledalke pred malimi ekrani bi umirale za to, da bi bile na
            mojem mestu. No, jaz sem umirala na svojem mestu in ne vem, zakaj bi mi kdo to zavidal ali
            želel početi prostovoljno. »Ila … tvoje stanje se ne izboljšuje.« »Prrrrrhh. Povej kaj novega?«
            Pogledal me je z mero pristne zaskrbljenosti, ki je nisem bila vajena. »Že kar nekaj časa vse
            dneve samo strmiš v zvezde. Si prepričana, da ne bi poskusila česa drugega? Sipine? Gozda?
            Ateljeja? Botaničnega vrta? Katerega od muzejev …« Ko sem bila še na spodnjem oddelku za
            začasne bolezni, ko še niso vedeli, da je moje stanje kronično in neozdravljivo, sem
            preizkušala različne programe in se ob njih pravzaprav dobro zabavala. Potem sem nekaj
            časa spremljala igro oblakov, lebdela v vesolju, zdaj pa monotonijo zvezd tu in tam prekinem
            s kakšnim ognjem, ki si ga ustvarim. »Kaj bi rad videl ti, preden umreš?« Globoko je izdihnil.
            »Ne vem, nikoli nisem razmišljal o tem …« Ker ti ni bilo potrebno. Napravica v desnem žepu
            njegove bele halje se je začela tresti in piskati. Razumela sem, da je porabil tri dragocene
            minute in pol, ki so mi bile namenjene in videla sem, da koleba med tem, ali naj se mi posveti
            še malo ter me skuša prepričati v aktivno uporabo programa ali naj odide k drugemu
            pacientu. »Mislim …« naprava se je pričela tresti bolj divje in piskati glasneje. »Lahko dobim
            nazaj svoja očala?« sem ga trmasto vprašala. Vstal je in stol počasi potisnil pod posteljo. »Ila,
            ne. Danes ne več.« Osupla sem ga pogledala. »Saj je vendar večer?!« Umirjeno je odvrnil:
            »Tako je. Večer je in ti se moraš naspati.« Ugovarjala sem. »Lažje zaspim, če …« »Ne. Tvoja
            možganska aktivnost nam kaže, da ne spiš. Nikoli ne spiš, samo strmiš. Srkajo te vase, kakor
            črne luknje. Veš, da niso resnične in da potrebuješ spanec.« Vedela sem, zato nisem mogla
            biti jezna nanj, čeprav sem si želela biti. Preden je odšel, je na napravi ob meni pritisnil na
            gumb, tako da je v moje telo počasi pričela pritekati hrana. »Dober tek!« sem si rekla in
            pogledala okrog sebe. Nekateri so, tako kot jaz, končali vizito in si v pričakovanju očala
            natikali nazaj. Ob strani so pritiskali stikala in skušala sem ugotoviti, katera barva ponazarja
            kateri program. Pomagala sem si z njihovimi komaj opaznimi trzljaji telesa in rok ter blagih, a
            blaženih nasmehov. Ubijali so moje razpoloženje in kmalu mi jih je postalo gledati tako zelo
            težko, da sem zaprla oči.
          </p>
          <p>
            Iz pol-dremeža me je zbudilo lahno cingljanje kovine in drsanje koleščkov po zlizanem
            modro-sivem linoleju. Slišala sem globok izdih in pokljanje vretenc, nato pa zavohala še vonj
            po črni kavi. Za trenutek sem pomislila, da bi se delala, kot da spim, ampak nisem želela
            svojih zadnjih trenutkov porabljati za pretvarjanje. Odprla sem oči in naprava ob meni je
            skoraj neslišno zabrnela. Z očmi sem preletela prostor in videla, da imajo vsi nameščena
            očala in zadovoljno lebdijo v svojih izbranih svetovih. Odkašljal se je. »Mislim, da tudi jaz ne
            bi želel umreti sredi plesnega giba, ogledovanja starin ali slikanja nove mojstrovine – ne
            maram, kadar so stvari narejene na pol. Kadar so nedokončane.« Morala sem se nasmehniti.
            »Ampak dragi, tudi ti si narejen na pol in na svetu je več stvari nedokončanih kakor
            končanih.« Tudi on se je nasmehnil. »Si že izbrala svoje posmrtno življenje?« je obotavljivo
            vprašal. »Ne bom ga izbrala.« »Kako to …« »Glej, ne verjamem v te stvari. Pravzaprav si
            želim, da vsak živi svoje življenje in vem, da nihče ne more živeti življenja drugega, če že, je
            vse lahko samo približek, neka smešna, površinska igra …« »Torej tudi svojega življenja ne
            boš dala v bazo?« »Seveda ne,« sem odločno zagotovila. Nerazumljivo je zamomljal. Želela
            sem se vzdigniti na komolce, da bi ga videla bolje, a je naprava pričela piskati. Ko se je vstal
            na noge, da bi me ustavil, je skoraj polil kavo. »Ne premikaj se!« je siknil. »Okej, okej!« sem
            zašepetala in opustila svoj poskus. Pograbil je cevke ob strani in jih pod ohlapno spalno
            srajco namestil nazaj na moj prsni koš. »Misliš, da se reče prsnemu košu koš zaradi vseh
            spominov, ki jih zmečemo tja?« sem ga vprašala. Za trenutek se je ustavil. »Hmmm, jaz
            spominov nate ne bom metal v koš.« Za hip sem pomolčala. »To je verjetno najlepša stvar, ki
            mi jo je kdorkoli kadarkoli povedal.« Usedel se je nazaj. Prekinila sem tišino. »Mi res ne bi dal
            očal? Danes bi rada gledala utrinke. Obljubim, da si bom ob vsakem zaželela nekaj dobrega
            zate.« Nisem vedela, če se trese od smeha ali zgolj odkimava, ampak ni se premaknil s stola
            in očala so še naprej visela na stojalu. Nekaj časa sva samo molčala. »Rada bi se izgubila med
            besedami,« sem naposled rekla. Iz žepa je potegnil napravico, tipkal, brskal in me pogledal.
            »Dobesedno?« »Kolikor lahko dobesedno.«
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>