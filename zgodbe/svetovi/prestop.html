<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Prestop</title>
  <meta name="description" content="»Glej, tako ne gre več naprej,« sem rekel podobi na kavču [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/svetovi/prestop.jpg">
  <meta property="og:image:width" content="750">
  <meta property="og:image:height" content="563">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Prestop</h1>
        <a id="story-back" href="/zgodbe/svetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            »Glej, tako ne gre več naprej,« sem rekel podobi na kavču, pošasti, ki je z motnimi očmi
            odsotno preklapljala med televizijskimi programi, ne da bi s svojimi mislimi sledila predvajani
            vsebini. Ugasnila je televizor in ne da bi me pogledala, vstala. Gledal sem prazno sobo, ki je
            ostala enako prazna, ko je prišla nazaj z dvema skodelicama čaja in mi eno porinila v roke.
            Posmehnil sem se. »Ti znaš skuhati jebeni čaj?« »Odjebi. Zdaj pa povej, kaj bi rad,« je rekla,
            medtem ko se je udobno namestila nazaj na kavč. Gledala me je in zdelo se je, da me po
            dolgem dolgem času vidi. Za to, kar je sledilo, sem potreboval oporo, trdna tla pod nogami,
            zato sem sedel, čeprav me je bilo malce strah, da mi bo na tej kratki razdalji vročo vodo zlila
            v obraz. Ne da bi čutil, da si to zaslužim, ampak nekaj zlobnega je bilo v njej, ali pa sem si
            dopovedoval, da je zlobna, ker mi jo je na tak način bilo lažje odrivati stran. Da bi pridobil še
            nekaj trenutkov, sem naredil požirek. »Sem vanj zlila malo preveč čistila?« me je pikro
            vprašala. »Nočem biti več s tabo,« sem izpljunil skupaj s preveč vročo tekočino, ki mi je
            ožgala ustno votlino. »To mi je jasno, hvala, enako. Zanima me samo, kako se bova odločila?
            In za kdaj?« je odvrnila mirno. Debelo sem pogoltnil. »Kaj bi ti?« sem jo previdno vprašal. Ne
            glede na to, da je nisem več maral, nekaterih scenarijev nisem želel doživeti, ker vem, da bi
            me ponos udaril po nosu. Vzela je daljinec, prižgala televizor in preklopila na Svet. Drsala je
            po meniju, klikala na naslove in prekinjala mehanični ženski glas. »Daj, nehaj, no, saj vem,
            kakšne so možnosti.« »No, torej, kaj bi izbral?« Želel sem reči nekaj v smislu, da mogoče
            lahko gre eden od naju, bil sem se celo pripravljen malce postaviti v vlogo žrtve in sprejeti
            vlogo tistega, ki ostane in ne pozabi. »Jaz mislim …« je začela in iz ene roke v drugo
            prestavljala skodelico, da se je zamotila. Včasih je kadila in z oblaki dima zastrupljala mojo
            glavo. Potem je nehala in to počela samo še z mislimi. Mislim, da je pogrešala tisti občutek
            nenerodnih rok. Imela je potrebo, da nekaj počne z njimi. Vesel sem bil, da je med njimi
            držala vsaj nekaj in se zdrznil, ko je skodelico odložila na mizo, saj nisem želel, da se me
            dotakne. Nisem želel, da se me dotakne, ker me je bilo strah, da bo z enim odtisom svoje
            kože ob mojo obudila vse, kar je bilo pozabljeno, vse, kar je izogibanje zagrnilo v prah
            neobstoja. Nisem želel, da se vrneva na staro pot, kjer je vse skupaj bilo znosno in lepo, ker
            me je bilo strah ponovnega truda in čustev. Lahko bi se imela lepo, vsaj zdelo se mi je, da bi
            se lahko. A se preprosto nisva hotela ali znala. Nisem vedel več, ker se mi ni zdelo več
            pomembno. »Mislim, da bi morala izbrati svet, v katerem sva neznanca.« Njene besede so
            me presenetile in nekaj trenutkov sem jo samo zaprepadeno gledal. »Kaj, a se ti ne zdi fer?«
            me je vprašala, ko nisem znal izbrati pravega rezila, s katerim bi lahko prerezal gosto tišino,
            ki se je nabrala okrog naju in me izolirala od telesa. »Nisi ti enkrat rekel, da je preteklost
            potrebno pustiti za steklom, ki jo ločuje od sedanjosti?« Spretno je znala obračati oboje –
            tako oči kakor tudi besede. Mene ni mogla več. »Prav, pa bodiva neznanca,« sem rekel
            trmasto in vdano. Saj ne, da to že kar nekaj časa nisva bila, ampak pozabiti vse, vezano nanjo,
            se je zdelo malo strašljivo. To je pomenilo, da bom pozabil tudi vse dele sebe, vezane nanjo.
            »Kaj pa če bi preprosto … samo šla narazen?« sem predlagal. Odkimala je. »Dobro veš, da so
            možnosti, da bi naju preveč vleklo skupaj, prevelike.« Kislo sem se nasmehnil. Moral sem se
            strinjati z njo, tokrat je imela prav. Z mize je vzela skodelico in srknila. »Kdaj?« »Čim prej,«
            sem zamrmral nekam predse. »Čimprej.«
          </p>
          <p>
            <i>
              Da pojasnim. Svet, v katerem živim, je prijazen do svojih uporabnikov. S čustvi in mislimi
              lahko upravljamo na načine, ki si jih naši predniki niso mogli niti zamisliti. Izbereš lahko …
              marsikaj. Tako so pari, ko niso več želeli biti skupaj, lahko izbrali Pozabo. Če so se odločili, so
              lahko vstopili v Svet, kjer se niso več poznali. Spomini in čustva, vezana nanje, niso obstajali.
              Živel si, kot da se ni zgodilo. Brez stranskih učinkov.
            </i>
          </p>
          <p>
            Srečal sem jo na avtobusni postaji. Avtobusa ni bilo. Brala je mojo najljubšo knjigo, pramen
            oranžnih las ji je prekrival obraz in dišala je po novih začetkih. »Dobra knjiga,« sem začel.
            »Brigaj se zase,« mi je zabrusila, ne da bi se ozrla vame. »Precej hud sem,« sem se zasmejal.
            Pogledala me je in se pričela smejati. Približala se je mojemu obrazu, kot da ga preučuje in
            nejeverno rekla: »Pa si res.« Šla sva na kavo in spila tri, da so se mi rahlo tresle roke in je zrak
            čudno utripal, medtem ko sem jo gledal izpod trepalnic in zdelo se je, da jo poznam že od
            nekdaj, njen dotik je bil mehak in znan, nasmeh varen in osebnost polna vrtincev, ki sem jih
            želel raziskati. Bila je tista oseba, za katero rečeš »To je to,« in je ne želiš več izpustiti, ker ti
            da občutek, da lahko zgradiš vso mesto na njenih prsih in se brez slabe vesti vržeš mimo
            njenega naročja, ker te bo ujela. Vseeno ti je, če te ne, ker če te ne bo, je bolje, da se
            raztreščiš med čermi lažnih upov in utopiš med svojimi utopičnimi vizijami. Imel sem jo rad,
            imel sem rad sebe, kakršen sem bil ob njej in tudi ona je imela rada mene. To, da se ne bi
            imeli radi, je redkokdaj težava, ki nas spravi narazen. Sedela je na kavču, zgolj silhueta, obris
            nekoga, ki sem ga nekoč poznal. Prizor se mi je zdel znan in nekaj v moji glavi se je želelo
            prebuditi, a ni imelo snovi, moči, da bi se. Pogledala me je, nekoliko nagnila glavo in ostrina v
            njenih očeh je za nekaj časa izginila. Ko se je vrnila, je iz nje srepel zgrožen pogled. »Ej, ti … si
            naredil kdaj Prestop?« Zastrmel sem se vanjo. »Sem … dva-krat.« »Popolnega?« »Enega
            popolnega in enega delnega, zakaj?« Grizla si je ustnico, kakor je to počela vedno, ko se je
            odločala, ali naj mi to, kar si misli, pove ali zadrži zase. Povedala je. »Mislim, da zdaj pride
            tisti del, ko ti grem skuhat čaj in ko pridem nazaj, se odločiva, da greva v Svet, kjer bova
            neznanca.« Vedel sem, da sem se nekje v neki podobni situaciji usedel in tokrat sem se
            sesedel zraven nje, brez strahu, da bi se me dotaknila, ker sem se očitno ves čas vračal nazaj.
            Jebeni čaj? Hotel sem zakričati, a sem svojo glavo položil med dlani in bile so vse mokre in
            spolzke, da me je morala ujeti v svoj objem, v katerem se nisem raztreščil, a tudi sestavil ne.
            »Spet. Spet …« sem si ponavljal, šepetajoč v njene roke, ki so me dušile in mi niso dale dovolj
            zraka. »Ne morem verjeti, da sem spet zapravil toliko časa …« Trudila se je, da bi nehal
            polzeti. »Jaz na to ne gledam kot na zapravljanje časa,« je tiho pripomnila in zaželel sem si,
            da me nikoli ne bi nehala dušiti. »Tokrat morava izbrati drugačno možnost. Vsaj eden od naju
            se mora spominjati, da ne bova naredila iste napake,« je rekla poraženo. »Bom jaz tista, ki se
            bo spominjala. Tako in tako bi se te rada spominjala in rada bi se spominjala sebe ob tebi.«
            »Kaj je šlo narobe, kaj …« »Ššššš. Zdaj ni več pomembno.« Želel sem reči, da bi se je tudi jaz
            rad spominjal, da bi se rad spominjal sebe ob njej, da bi lahko morda šla samo narazen ali pa
            se celo potrudila in ostala skupaj … A je že izbirala programe v Svetu, klikala in čutil sem,
            kako me odnaša stran in od jeze sem ji izbil daljinec iz rok, da je padel na tla in se razbil.
            Kričal sem. »Nehaj, nehaj, nehaj! Ne vidiš, da ne bo pomagalo?! Sprememba ne bo mogoča,
            dokler se vsaj nekdo od naju ne bo spremenil in pričel iskati drugih stvari … dokler se midva
            ne bova spremenila, se bova še naprej zapletala in nikoli …« Njene žalostne oči so posrkale
            moje besede. Nežno me je pobožala. »Vem, dragi, vem. Trudila se bom … Zdaj pa <s>se</s> moraš
            <s>spremen</s>iti.«
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>