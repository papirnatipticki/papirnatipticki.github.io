<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Sedmina</title>
  <meta name="description"
    content="Nisem si mislil, da bo lansko novo leto najino zadnje skupno. Zelo živo sem si lahko v spomin priklical njeno podobo, kako se je v bleščeči srebrni obleki široko smejala z napol polnim kozarcem penine med prsti. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/svetovi/sedmina.jpg">
  <meta property="og:image:width" content="800">
  <meta property="og:image:height" content="596">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Sedmina</h1>
        <a id="story-back" href="/zgodbe/svetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Nisem si mislil, da bo lansko novo leto najino zadnje skupno. Zelo živo sem si lahko v spomin priklical
            njeno podobo, kako se je v bleščeči srebrni obleki široko smejala z napol polnim kozarcem penine med prsti.
            Tako je večino časa gledala tudi na življenje – optimistično. Lahko bi prisegel, da so iskrice v njenih očeh
            svetile močneje kakor tiste, ki smo jih prižgali namesto ognjemeta, ampak nič od tega zdaj ni bilo pomembno.
            Videla ni ničesar več, kakor nisem jaz videl ničesar v praznem svetu tam zunaj. V to sem bil nekako
            prisiljen, saj nisem imel niti zaves, s katerimi bi lahko zakril grdo opustošeno okolico. Vse je bilo
            prekrito s prahom, rjavim peskom in prezirom. Edino, kar se je premikalo na ulicah, so bili kosi plastičnih
            vreč, s katerimi se je prerekal veter. Od dreves so ostala zgolj gola debla in veje, zelenice so se umaknile
            naključnim šopom trave, ki jih nihče ni imel volje pokositi. Pravzaprav, če sem dobro pomislil, bi morda
            celo želel biti na njenem mestu, mrtev. Mrtev, kakor je bilo mrtvo vse okoli mene. Žal mi svet ni pustil
            niti te izbire. Mesa je primanjkovalo in jedli smo lahko zgolj meso, ki je to postalo po naravni poti.
            Trupla, ki so bila produkt samomorov ali umorov, smo zavrgli. Raztrgale so jih tiste redke živali, ki so
            preživele vso to suhoparnost in odsotnost ljubezni ter se niso pustile ujeti. Tiste, ki so se znašle in si
            izborile kaj več od obranih kosti.
          </p>
          <p>
            Za sabo sem zaslišal tihe korake. »Mamica je zadnje mesece izgubila veliko kilogramov, kajne?« me je
            žalostno vprašal glas najinega petletnega sina, medtem ko so me njegove tanke ročice objele okoli pasu in se
            še vedno svojevrstno spopadale z druge vrste izgubo. »Mamica je bila zelo bolna,« sem medlo odgovoril. Od
            znotraj jo je jedlo veliko stvari, ni čudno, da je tako zelo shujšala.
          </p>
          <p>
            »Škoda, da je ni več skupaj, bolj slabo bomo jedli,« sem zaslišal raskavi glas svoje mame in si za trenutek
            zaželel, da bi ona bila tista, za katero bomo priredili sedmino. »Od nje ni bilo nič za časa življenja, pa
            še po smrti ne,« je zaničljivo dodala. Nikoli ni skrivala, da je ni marala. Sin si je z rokama prekril ušesa
            in pričel glasno tuliti. »Hvala, mama,« sem ji rekel, ko sem se z malim v naročju zrinil mimo nje, da bi
            njene besede pustil daleč za sabo, preden bi mi prišle do živega in me ranile.
          </p>
          <p>
            ~
          </p>
          <p>
            Ko je na vratih pozvonilo prvič, je bila miza že pogrnjena. Krožniki so se svetili med zloščenim priborom,
            kozarci so stali na svojem mestu, prav tako prtički, zgubani v ptičke. Steklenice z alkoholom, vrči z vodo
            in sokom ter prigrizki so bili razporejeni po celotni dolžini mize. V ozadju je igrala ambientalna glasba.
            Sin je sedel na čelu mize zraven mene, z eno roko se je odsotno igral s svojim metuljčkom, v drugi pa je
            držal vilice, s katerimi je v ritmu glasbe udarjal po belem prtu. V glavi sem lahko slišal njen »Nehaj!«
            vendar nisem imel moči, da bi jo ponavljal, nikoli ne bi mogel zasesti njenega mesta in dati besedam
            primerno težo.
          </p>
          <p>
            Odprl sem in zagledal njene najboljše prijateljice, ki so skozi okvir vrat vstopile trenutek za sladkim
            parfumom, ki jih je obdajal. Njihove obleke so se bleščale, kakor se bleščijo tiste obleke, ki jih oblečeš
            zgolj nekaj krat na leto, jih po vsakem nošenju neseš v čistilnico, nato pa jih pokriješ s posebno vrečo ter
            jih doma shraniš v omaro, kamor zalepiš še nalepko proti moljem. Koga drugega bi morda preslepile, vendar
            mene niso. To so bile edine lepe obleke, ki so jim ostale v praznih omarah. Najprej, ko smo omejene zaloge
            hrane še lahko kupili v trgovinah, smo prodali ali zamenjali vse, kar se je dalo. Potem smo se nekega dne
            sprijaznili, da police nikdar več ne bodo polne.
          </p>
          <p>
            Vsaka od gostij me je objela in poljubila na lice, ena izmed njih mi je med prste potisnila steklenico
            šampanjca in mi pomežiknila. Ves blišč, ki so ga prinesle s sabo, vključno z rdečo šminko na ustnicah, je
            zagrnil melanholijo, ki je visela po stenah. Med natakanjem pijače so se veselo pomenkovale, smejale, z
            majhnimi požirki srkale tekočino in previdno grizljale slano pecivo. Nekdo je celo prinesel torto. Ob drugem
            zvoncu so se jim pridružili še sestrične, bratranci, starši in sodelavci. Vsak je poiskal kartonček s svojim
            imenom in se usedel na označeno mesto. Ko so pogovori postali preglasni, da bi bilo mogoče prisluhniti
            posameznemu in mu slediti, sem pomignil strežaju, ki je potrpežljivo čakal v kotu. Pokimal je in kmalu je za
            njim prišla vrsta natakarjev, ki so v rokah nosili pladnje z mesom moje ljubezni. Čudno ga je bilo videti v
            taki obliki. Vsakega kosa sem se zagotovo dotaknil v vsem tem času, ki sva si ga delila, z različnimi deli
            svojega telesa. Gostje so se nekoliko umirili, ena izmed sestričen si je veselo pomela dlani in se
            nasmehnila osebi, ki ji je sedela nasproti. Brez besed smo se prijeli za roke in v krogu, začenši z mano,
            podelili enega izmed spominov na umrlo. Ko smo spomine izčrpali, smo se oprijeli pribora in pričeli s
            hranjenjem. Vladajoči so oglaševali, da je to najvišja oblika časti, ki lahko doleti prebivalce našega
            sveta. To so počeli tako vztrajno in neomajno, da je večina ljudi pozabila, da gre zgolj za goli
            pragmatizem, ki je rešil vprašanja pomanjkanja prostora in hrane, pretrde zemlje ter preveč onesnaženega
            zraka. Ljudje so pričenjali verjeti, da s svojim početjem zares častijo obstoj preminulega.
          </p>
          <p>
            »Tole meso pa je malo čudnega okusa,« je na neki točki seveda komentirala mama, ki je do zdaj poskusila samo
            svojega moža in je s komentarjem očitno želela očrniti mojo ženo. Ena izmed sestričen ji je oporekala, češ
            da na tej pojedini takšni komentarji niso primerni, zato je mama utihnila in jedla dalje.
          </p>
          <p>
            »Bi kdo solato? Še malo omake?« sem vprašal in nekoliko nelagodno vzdušje razblinil s podajanjem skled in
            dotakanjem pijače. Ko na mizi ni ostalo ničesar več, je nekdo pojačal glasbo in zatemnil prostor. Odprli smo
            šampanjec in se odpravili na plesišče.
          </p>
          <p>
            ~
          </p>
          <p>
            »Tako dobro pa se že dolgo nisem najedel,« mi je rekel sin, ko sem mu, utrujenemu od dolgega dneva, slačil
            obleko, jo zlagal na pralni stroj in mu v kadi pripravljal toplo kopel z mehurčki. Ko sem ga čistega brisal
            z brisačo, so se mu veke še komaj odpirale. Spal je že, ko sem ga položil v posteljo, ga pokril s kupom
            toplih odej in ga na čelo poljubil za lahko noč.
          </p>
          <p>
            Odpravil sem se v spalnico, kjer me je na ženini nočni omarici čakalo njeno pismo, ki si ga vse do tega
            večera nisem upal odpreti. S prsti sem pogladil njeno pisavo in počasi odstranjeval papir, previdno, da ga
            slučajno ne bi strgal. Izvlekel sem list, pregiban zgolj enkrat in nekoliko nagrbančen od močnega pritiska
            svinčnika. Globoko sem vdihnil in začel brati:
          </p>
          <p>
            <i>
              Dragi,
            </i>
          </p>
          <p>
            <i>
              priznati ti moram nekaj, kar ti v obraz nisem imela poguma povedati. Morda se ti bo moje dejanje zdelo
              sebično, sploh glede na to, da za sabo ne puščam samo tebe, temveč tudi najinega sina, ampak upam, da me
              boš lahko razumel – če ne takoj, vsaj nekega dne. Vedi, da sem o vsem skupaj veliko razmišljala in da se
              mi je bilo zelo težko odločiti. Ne vem niti, kako naj vse skupaj pojasnim, ker tega nisem naredila iz
              ljubezni, nisem mogla. Če bi svoj zadnji korak naredila z ljubeznijo, bi ob tebi dihala še nekaj časa,
              vendar jaz v takšnem svetu in v takšnem telesu dihati več ne morem. Glede tega, kar sem storila, nimam
              slabe vesti - zgodilo bi se slej ali prej, samo nimam več potrpljenja čakati, da se bo zgodilo samo od
              sebe.
            </i>
          </p>
          <p>
            <i>
              Izbrala sem premišljeno – ko bo strup začel učinkovati, me ne bo bolelo. To je vse, kar si želim že dolgo
              časa – da me neha boleti. Prav tako bo vse skupaj izgledalo, kot da se je zgodilo po naravni poti. Vem, da
              bo zaradi mojega oskrunjenega mesa nate padla senca stigme, vendar vem tudi, da se boš že nekako znašel in
              vama priskrbel kaj za pod zob, kakor si to počel doslej in vsaj ena usta manj boš imel za nahraniti.
            </i>
          </p>
          <p>
            <i>
              Z vso ljubeznijo, ki jo še premorem …
            </i>
          </p>
          <p>
            Slišal sem srce, kako mi glasno razbija v prsih in vse, kar sem lahko videl pred sabo, so bili očitki, da
            pisma nisem odprl že prej. Prepoten in ves vrtoglav sem stekel do otroške sobe, čeprav sem vedel, da sin že
            trdno spi, da ga ne bom mogel več zbuditi in da mi kmalu ne bo več treba skrbeti za nič na svetu.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/f/moqyzzqz" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.
      </span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>