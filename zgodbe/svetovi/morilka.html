<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Morilka</title>
  <meta name="description" content="Če bi me vprašali, kaj najraje počnem v prostem času, bi rekla, da najraje ubijam. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/svetovi/morilka.jpg">
  <meta property="og:image:width" content="800">
  <meta property="og:image:height" content="532">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>../

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Morilka</h1>
        <a id="story-back" href="/zgodbe/svetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Če bi me vprašali, kaj najraje počnem v prostem času, bi rekla, da najraje ubijam. Če bi me
            vprašali, kakšna je moja sanjska služba, bi odgovorila, da ubijanje. To smo torej razčistili že
            čisto na začetku – pač rada ubijam. Morda si pri tem predstavljate veliko krvi, nereda in
            packarije, ampak tukaj vas moram – spet že kar na začetku – prekiniti. Jaz ne ubijam glasno
            in za sabo ne puščam sledi. Ubijam tiho, počasi, a vztrajno. S posebnim užitkom, brez milosti.
          </p>
          <p>
            Morda si predstavljate tudi, da svoje žrtve morim ponoči. Še ena napačna predpostavka.
            Običajno delam čez dan, noči in vikende pa si vzamem prosto. Ja, med tednom sem blazno
            zaposlena in da bi me bolje spoznali, morate opustiti slike umorov, ki jih poznate s televizije.
          </p>
          <p>
            Za moj način ubijanja je potrebno veliko potrpežljivosti. Čakanja. Statičnosti. Umetne
            prijaznosti in ustrežljivosti. Zaupanje ljudi si običajno pridobim zlahka in večina od njih me k
            sebi spusti kar sama od sebe. Lahko bi celo rekla, da ko se name enkrat navežejo, se težko
            navadijo živeti brez mene. Seveda jim tega običajno niti ne dovolim, ker jih prej ubijem. Sem
            jim pa svoj čas v veliko pomoč. Svoje življenje zaradi mene obvladujejo veliko bolje. Vzljubijo
            me in nekje globoko v sebi kdaj pa kdaj čutim praskanje občutkov zadovoljstva, ko vidim, da
            jim je ob meni udobno. Nočem zveneti domišljavo, ampak prepričana sem, da nekatere
            osrečujem. Z nekaterimi se ne vselim za dlje časa, ampak jih samo občasno obiskujem.
          </p>
          <p>
            Seveda so na drugi strani tisti, ki jim ni mar za mojo prisotnost. Teh sta dve vrsti. Prvi me
            zares ne opazijo, ker so preveč zatopljeni vase, drugi pa me ignorirajo namerno in se do
            mene vedejo kot do sostanovalke, ki pač mora biti tam. Bežno me pozdravijo za dobro jutro,
            mi obračajo hrbet med pripravo zajtrka in kosila ter se mi s stisnjenimi ustnicami
            nasmehnejo za lahko noč. Trudijo se biti neopazni, trudijo se me spregledati, me gledati zgolj
            kot trenutno fazo v življenju, za katero upajo, da bo čimprej minila in komaj čakajo dan, da
            bodo svobodno zaživeli. Vem, da imajo ti občutki opraviti več z njimi samimi kot z mano,
            ampak takšne ljudi odkrito trpinčim. Prezir je obojestranski in vem, da bi tudi oni želeli ubiti
            mene, če bi vedeli kako. Mislim, da se mi ravno njihovi nemoč, neiznajdljivost in pasivnost
            upirajo najbolj. Gnusijo. Zato jih ubijam s posebno strastjo. Ne bom lagala – nekaterim uspe,
            da me preženejo. K tem se nikoli ne vračam, takšni me najbolj razbesnijo. Raje se
            osredotočim na tiste, za katere vem, da si jih lahko podredim. Čeprav, če sem iskrena, je
            ubijanje tistih, ki me sploh ne opazijo, izjemno dolgočasno.
          </p>
          <p>
            O ubijanju še nikoli nisem govorila – ne samo tako neposredno, ampak nasploh, zato mi ne
            zamerite, če moje besede zvenijo hladnokrvno in robato, ali rahlo nepovezano.
          </p>
          <p>
            Če se vrnem nazaj k svojim žrtvam - izbiram jih počasi in premišljeno. Ničesar ne počnem
            impulzivno, brezglavo in na hitro. Izbira žrtve je del procesa, ki, kot sem že rekla, pri meni
            traja zelo dolgo. Izbiram med ljudmi, ki jih opazujem, ko se sprehajajo mimo mene, ko sedim
            na stopnicah ali ob oknu. Nekatere vidim samo enkrat. Spet druge zgolj občasno. Nekatere
            vidim vsak dan. Ne samo vsak dan – vidim jih vsak dan ob isti uri. Ti so tisti, ki me najbolj
            zanimajo. Ti so tisti, ki jim je najlažje slediti, zato se jim po določenem času posvetim in o njih
            izbrskam vse podrobnosti, ki jih potrebujem, da se jim približam. Nikoli jih ne ustrahujem,
            raje jim ponudim občutek varnosti. Včasih delam samo z eno osebo naenkrat, kadar pa je več
            takšnih, ki ustrezajo mojim apetitom in če zmorem, oziroma se mi ne zdi preveč neosebno,
            delam z več osebami hkrati. Seveda se zgodi, da sem že prepričana, da nekdo ustreza mojim
            merilom, pa naenkrat izgine. Če se ne pojavi po nekaj dneh, takšno osebo odpišem. Včasih se
            zgodi tudi, da koga pobliže spoznam, pa se izkaže, da sem se zmotila in ne ustreza mojim
            kriterijem. Besa ob tem se otresem tako, da se nad kom drugim znesem še posebej grdo.
            Ampak to so samo izjeme, zdaj že preveč blebetam.
          </p>
          <p>
            Najbrž ste si o meni ustvarili določeno mnenje in bi se me želeli izogniti, če bi me srečali. Ta
            misel me zabava, saj me ne bi mogli prepoznati. Lahko, da sem neznanka, ki gre mimo vas na
            ulici. Morda sem vam prodala zadnjo škatlico cigaret v trafiki, ali vam v kavarni skuhala
            odlično kavo. Lahko, da sem vaša sodelavka, soseda, ali se redno vozim z vami na prevozih.
            Lahko, da sem vas že obiskala. Lahko, da ste me sprejeli z odprtimi rokami, se z mano smejali
            in mi bili hvaležni za bližino. Lahko, da sem bila tista nadležna sostanovalka, ki se vam je
            priskutila in ste se je želeli čim prej znebiti. Morda zdaj, ko to berete, sedim nasproti vas, pa
            me sploh ne opazite.
          </p>
          <p>
            Ti podatki vas malce nervirajo, ali ne? Že gledate naokoli, v mislih skenirate bolj ali manj
            znane obraze in iščete dokaze. Da ne boste ugibali, sem se odločila, da vam povem svoje
            ime. Vsaj nekaj sem prihranila za na konec. Torej, da se še uradno predstavim.
          </p>
          <p>
            Moje ime je Rut-Ina.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>