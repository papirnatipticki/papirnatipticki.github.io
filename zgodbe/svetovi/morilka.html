<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Morilka</title>
  <meta name="description"
    content="Zbudim se, skuham kavo, in medtem ko čakam, da se sostanovalke zbudijo, v novi številki časopisa preučujem črno kroniko. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/svetovi/morilka.jpg">
  <meta property="og:image:width" content="800">
  <meta property="og:image:height" content="532">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Morilka</h1>
        <a id="story-back" href="/zgodbe/svetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Zbudim se, skuham kavo, in medtem ko čakam, da se sostanovalke zbudijo, v novi številki časopisa preučujem
            črno kroniko. Primerjam jo s tisto, ki jo pišem sama. V prostem času namreč ubijam. Če bi s tem zaslužila,
            bi bilo ubijanje moja sanjska služba, tako pa je za zdaj samo hobi, ki sem mu popolnoma predana. Ko govorim
            o ubijanju, si ob tem morda predstavljate veliko krvi, nereda in packarije, ampak vas moram takoj popraviti.
            Ne ubijam glasno in ne puščam sledi za sabo. Ubijam tiho, počasi, a vztrajno. S posebnim užitkom, brez
            milosti. Morda si predstavljate tudi, da svoje žrtve morim ponoči. Še ena napačna predpostavka. Običajno
            delam čez dan, noči in vikende pa imam proste. Ja, med tednom sem blazno zaposlena, in da bi me bolje
            spoznali, morate opustiti podobe umorov, ki jih poznate s televizije.
          </p>
          <p>
            Izboru žrtev se skrbno posvetim. Ključna sta premišljenost in pozorno opazovanje. Običajno se lotim ljudi,
            ki jih na določenem kraju vidim vsak dan. Pa ne samo vsak dan – vsak dan ob isti uri. Tem je najlažje
            slediti. To ne pomeni, da jih ustrahujem, ne, ravno obratno, ponudim jim občutek varnosti. Pravzaprav sem
            takšna mojstrica manipulacije, da si zlahka pridobim njihovo zaupanje in večina me spusti k sebi, ne da bi
            se morala za to posebej truditi. Ko se enkrat navežejo name, se težko navadijo živeti brez mene. Dajem jim
            strukturo, oporo, svoje življenje zaradi mene obvladujejo veliko bolje. Vzljubijo me in nekje globoko v sebi
            kdaj pa kdaj čutim praskanje občutkov zadovoljstva, ko vidim, da jim je ob meni udobno. Nočem zveneti
            domišljavo, ampak prepričana sem, da nekatere od njih osrečujem.
          </p>
          <p>
            Vse žrtve so vpisane v mojo črno kroniko, kjer ni obvestil o pogrešanih, nesrečah ali umorih. Dajte no, bolj
            pretkana sem. Moja črna kronika je skupek datotek, ki vsebujejo fotografijo žrtve in čas, ki kaže, kako
            dolgo to žrtev ubijam. Datoteke so razporejene po abecednem vrstnem redu, začenši z Akmilom. Ulovila sem ga
            pred tridesetimi leti, ko je dobil prvo zaposlitev. Počasi, leto za letom, ga še vedno ubijam. Če sem
            iskrena, je ubijanje tistih, ki me sploh ne opazijo, izjemno dolgočasno, je pa vseeno bolje od tistih, ki se
            mi upirajo, tako kot recimo moje trenutne sostanovalke.
          </p>
          <p>
            Eno od njih ubijam že kakšno leto. Trudi se delati neopazno, me spregledati, me gledati zgolj kot trenutno
            fazo v življenju, za katero upa, da bo čimprej minila. Vem, da imajo ti občutki opraviti več z njo samo kot
            z mano, ampak takšne ljudi, kot je ona, odkrito trpinčim. Prezir je obojestranski in vem, da bi tudi ona
            hotela ubiti mene, če bi vedela, kako. Mislim, da se mi ravno njena nemoč, neiznajdljivost in pasivnost
            upirajo najbolj. Še bolj se mi gnusijo preostale tri, ki me namerno ignorirajo in se vedejo, kot da sem
            nekdo, ki pač mora biti tukaj. Bežno me pozdravijo za dobro jutro, mi obračajo hrbet med pripravo zajtrka in
            kosila ter se mi s stisnjenimi ustnicami nasmihajo za lahko noč. Nikoli me ne povabijo na svoje zabave – saj
            ne, da bi šla, od sproščenosti na partijih mi je slabo, ampak za princip gre.
          </p>
          <p>
            Najbrž ste si o meni ustvarili določeno mnenje in bi se me želeli izogniti, če bi me srečali. Ta misel me
            zabava. Lahko da sem vas že obiskala. Lahko da ste me sprejeli z odprtimi rokami, se z mano smejali in mi
            bili hvaležni za bližino. Lahko da sem bila tista nadležna sostanovalka, ki se vam je priskutila in ste se
            je želeli čim prej znebiti. Morda sem z vami, že odkar pomnite. Kakorkoli, nehati moram govoriti o sebi.
            Slišim, da se sostanovalke že prebujajo. Čakam jih, da pridejo v kuhinjo. Ne bodo se me tako zlahka znebile.
            Nekaterim je to sicer v preteklosti že uspelo, ampak njim ne bo. O tem sem prepričana. Medtem ko odpirajo in
            zapirajo omare, se od črne kronike premaknem h križanki. <i>Dejanja, ki jih počnemo po znanem, ustaljenem
            načinu (6 črk)</i>. Nasmehnem se.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="twelve columns socials">
          <a href="https://www.instagram.com/ostanjadoma/" target="_blank"><img src="/img/instagram.png"
              class="icon"></a>
        </div>
      </div>
    </div>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/f/moqyzzqz" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.
      </span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>