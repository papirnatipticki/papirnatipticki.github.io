<!DOCTYPE html>
<html lang="sl">

<head>
  <!-- Global site tag (gtag.js) - Google Analytics -->
  <script async src="https://www.googletagmanager.com/gtag/js?id=UA-157603895-1"></script>
  <script>
    window.dataLayer = window.dataLayer || [];
    function gtag() { dataLayer.push(arguments); }
    gtag('js', new Date());
    gtag('config', 'UA-157603895-1');
  </script>
  <meta charset="utf-8">
  <meta name="viewport" content="width=device-width, initial-scale=1">
  <title>Laboratorij sprememb</title>
  <meta name="description" content="Življenje migeta. Na najbolj površinski ravni se vse nenehno spreminja. [...]">
  <meta name="author" content="Tanja Špes">
  <meta property="og:image" content="https://papirnatipticki.github.io/img/zgodbe/svetovi/laboratorij-sprememb.jpg">
  <meta property="og:image:width" content="600">
  <meta property="og:image:height" content="800">
  <meta property="og:type" content="website">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon">
  <link href="https://fonts.googleapis.com/icon?family=Material+Icons" rel="stylesheet">
  <link rel="stylesheet" type="text/css" href="/css/normalize.css">
  <link rel="stylesheet" type="text/css" href="/css/skeleton.css">
  <link rel="stylesheet" type="text/css" href="/css/style.css">
</head>

<body oncopy="return false" onpaste="return false" oncut="return false">

  <header id="story-header">
    <div class="container">
      <div id="story-header-grid" class="row">
        <h1 id="story-title">Laboratorij sprememb</h1>
        <a id="story-back" href="/zgodbe/svetovi"><i class="material-icons">close</i></a>
      </div>
    </div>
    <div class="progress-container">
      <div class="progress-bar" id="bar"></div>
    </div>
  </header>

  <main id="story-main">
    <div class="container">
      <div class="row">
        <article>
          <p>
            Življenje migeta. Na najbolj površinski ravni se vse nenehno spreminja. Dan visi nekje med popoldnevom in
            večerom, ko se približujem kupu ljudi, ki odsotno postopajo naokoli - nekateri sklanjajoč se nad pločnike in
            zelenice, nekateri zamišljeno in v krogih. Spet drugi vsake toliko postanejo, izpraznijo žepe in brskajo po
            torbicah. Eden izmed njih me ustavi.
          </p>
          <p>
            »Izgubil sem svoj smisel,« mi reče in gleda nekam mimo mene.
          </p>
          <p>
            Zdijo se mi hujši od brezdomcev. Slednjim lahko v suho, nagubano pest vržem vsaj par kovancev, ki so dovolj
            za nekaj požirkov tega, kar otopli ali otopi. Smisla žal ne morem potegniti iz denarnice in ga stisniti med
            tuje dlani. Pravzaprav se točno v tem umirajočem dnevu odpravljam po informacije, da si osmislim nepovezane
            misli. Moškemu povem, da mu žal ne morem pomagati in grem naprej. Po nekaj prehojenih ulicah, tavajočih
            ljudeh in spregledanih rdečih lučeh na semaforju prispem na pravi naslov. Na tabli pred ogromnim steklenim
            kompleksom, v katerega sem namenjena, v lični pisavi pleše napis: »Dobrodošli v laboratorij sprememb!«
            Sestavlja ga toliko različnih oddelkov, da porabim precej časa, preden najdem pravi vhod in ko ga, globoko
            vdihnem, vstopim v vrtljiva vrata ter upam, da ne bom srečala osebe, s katero bi se ponovno lahko znašla v
            začaranem krogu.
          </p>
          <p>
            **
          </p>
          <p>
            »Nekatere spremembe so bolj omembe vredne kot druge. Nekatere so trdovratne. Prav vse so nepovratne, kakor
            ireverzibilne kemijske reakcije. Nekatere so globinske, druge bolj površinske. Nekatere imajo velik učinek
            same zase, medtem ko druge potrebujejo dlje časa in se morajo malenkost nakopičiti, spojiti druga z drugo,
            da dosežejo kak učinek. Včasih načrtno, včasih popolnoma naključno,« sem razlagal svojemu novemu
            praktikantu, ki me je pozorno poslušal in si z brezhibno ošiljenim svinčnikom delal zapiske v majhen črn
            zvezek. Ko sem utihnil, si je svinčnik potisnil v usta in ga pričel grizljati. Nisem se mogel odločiti, ali
            je bolj gnusno grizljanje svinčnika ali slinjenje prstov ob listanju zapiskov.
          </p>
          <p>
            Sedela sva na sredini okrogle, temne sobe in se vrtela vsak v svojem udobnem, črnem naslanjaču, da sva imela
            pregled nad ekrani, na katerih so se prikazovale drobne pikice, ki so na prvi pogled izgledale kakor
            ozvezdja.
          </p>
          <p>
            Praktikantu sem razlagal temeljno delovanje sistema: »Kot vidiš, pikice komaj vidno migetajo, saj se
            povezave med njimi nenehno krepijo in slabijo. Ko se povezave krepijo, pikice žarijo močneje. Kadar slabijo,
            njihova svetloba ugaša. Pikice predstavljajo osebe, povezave pa vez med njimi. Vem, da se sliši nadvse kul,
            morda celo precej enostavno, ampak povezave so … zelo delikatna zadeva. Zelo … kako bi se izrazil …« Iskal
            sem ustrezne besede. Praktikant me je, ne da bi pogled dvignil izza zvezka, plašno dopolnil: »Dovršeno
            zapletene?«
          </p>
          <p>
            Njegove besede so me presenetile – pravzaprav jih nisem čisto razumel, a se mi je zdelo, da so zadele pravi
            opis. Kljub temu ga nisem pohvalil, kar ga je vidno razočaralo. Vseeno mi je bilo za njegovo počutje.
            »Nekako tako, ja. Končna moč povezave je vedno odvisna od naklonjenosti med vpletenima osebama in od ravni
            truda, ki jo določena oseba vloži v odnos. Mislim – povezavo, da ostanem pri bolj natančnem izražanju. Vse
            povezave še namreč niso odnosi. Vendar pa ko pod drobnogled vzameš dve povezani točki, zelo pogosto vidiš,
            da debelina povezanosti ni enaka v obeh smereh. Poglej,« sem njegovo pozornost preusmeril na ekran pred
            sabo. Nekatere pike so utripale bolj, druge manj, nekatere so komaj še žarele. Pravzaprav ne morem reči, da
            so žarele, ker vse reči, ki se svetijo, nimajo nujno žara niti sijaja. Označil sem dve in ju približal.
          </p>
          <p>
            Praktikant je z zanimanjem sledil povezavama. »Kaj pa tale recimo, ki izgleda čisto sama? Povezana ni z
            nobeno točko … ali je povezava tako šibka, da je ne morem zaznati?« je vprašal. Zazrl sem se vanj, saj me je
            ponovno presenetilo njegovo natančno opazovanje. Tudi tokrat mu nisem podaril komplimenta. Nisem bil eden
            izmed tistih, ki drugim lepšajo dan.
          </p>
          <p>
            »Jaz jim pravim osamelci. Predstavljajo ljudi, ki so zaradi najrazličnejših razlogov popolnoma sami,« sem ga
            podučil.
          </p>
          <p>
            Sočutno je izdihnil. »Žal mi je zanje, prav zares, ne morem si predstavljati, da bi bil na njihovem mestu,
            da bi se mi to zgodilo …« Bil je tako mlad in naiven. Najbrž še ni oblikoval dovolj odnosov, da bi pomislil,
            da si nekateri izberejo osamo.
          </p>
          <p>
            »Torej, če se vrneva nazaj k mojemu delu … sem strokovnjak za analize v času, kar pomeni, da analiziram
            spremembe v krepitvi in slabitvi povezav skozi različna časovna obdobja. Zanimivo je videti na primer, kako
            nekatere povezave po začetni vzpostavitvi leta in leta mirujejo, nato pa se na določeni točki ponovno
            pričnejo krepiti ter seveda obratno. Imam dovoljenje, da manipuliram s temi povezavami, ampak to naredim res
            izjemoma. Že manjši popravek lahko ima velike posledice in ni odvisno od mene, v katero smer se bodo
            posledice odvile …« sem z zanosom razlagal, ko je moje pripovedovanje prerezalo obvestilo iz zvočnika.
            »Prosimo, prenehajte z aktivnostjo in ugasnite ekrane.«
          </p>
          <p>
            Praktikant me je zmedeno gledal, saj se to v vseh mesecih njegovega kroženja po različnih oddelkih še ni
            zgodilo. Pravzaprav se nisem spomnil, kdaj se je to v vseh letih mojega dela zgodilo nazadnje. Vedel sem, da
            se moram zbrati in hitro ukrepati. Praktikanta sem poslal v kabinet, naj po abecednem vrstnem redu zloži
            neke nepomembne dokumente. Brez besed me je ubogal. Takšne nezahtevne in netežavne ljudi sem imel najraje.
            Nisem pa mogel s temi pridevniki opisati osebe, ki je na sliki kamere z utrujenim izrazom na obrazu sedela v
            čakalnici in čakala, da potrdim sestanek.
          </p>
          <p>
            **
          </p>
          <p>
            Čakam, naslonjena na stol, z rokami v naročju, da izgledam sproščeno, čeprav sem vsa nemirna in bi se zaradi
            neudobja najraje malenkost presedla. Prepotena srajca se mi lepi na hrbet in debele nogavice pod dolgim
            krilom mi režejo v stegna. Zraven mene sedi suhljato dekle bledih in upadlih lic, ki s svinčnikom odsotno
            tapka po krhkih prozornih listih, polnih skic. Takoj, ko iz pisarne pride ženska, oblečena v sivo uniformo,
            vstane in odhiti k njej. »Končala sem z risanjem telesnih sprememb v različnih življenjskih obdobjih
            klientov, za katere ste me zadolžili!« reče v eni sapi in ji k brezizraznemu obrazu tišči svoje skice.
          </p>
          <p>
            Ženska ji iz rok izpuli liste, jih na hitro pregleda, nato pa se s svojimi sivimi očmi zazre v dekletove
            dlani. »Zelo dobro. Si bom zabeležila, da lahko jutri začneš na Oddelku za spremembe v vrednotah!« Dekle ji
            vneto prikima in preden bi lahko pripomnila karkoli, v čakalnici ostanem sama. Pričakujem, da me bo ženska
            povabila v pisarno, vendar se sproščeno usede zraven mene, pobrska po torbici in izvleče ploščico z malimi
            tabletkami. Eno si izlušči na dlan, kjer utripa z različnimi odtenki modre. Tudi meni jo ponudi. Vljudno
            odkimam. Že od jutra imam na nebu zalepljen ustni obliž z okusom mete, ki prekriva sledi alkohola iz
            prejšnje noči.
          </p>
          <p>
            »Noro je delati nekje, kjer se vsak trenutek nekaj spremeni, mi pa to beležimo. Še posebej težko je nam
            kadilcem, nikoli ni dovolj časa,« pride do mene njena zadimljena sapa. Predme porine majhno napravico,
            podobno daljincu, kamor vstavim čip s svojim zahtevkom. Sedi zbrano in mirno, z zaprtimi očmi, še vedno
            prežvekujoč tabletko, hkrati pa se zdi, da zelo pozorno posluša.
          </p>
          <p>
            »Težave z novo vajenko, če prav razumem?« vpraša z namrščenimi obrvmi. Preden bi ji lahko pojasnila, da mi
            ona kot taka ne povzroča težav, da je pravzaprav zelo prijetna, ustrežljiva in dojemljiva, njena sivina
            zamegli moje misli. »Zakaj jih pravzaprav kličete vajenke? In zakaj zdravljenju pravite urjenje? Mislim, že
            zdravljenje je pretiran izraz, glede na to, da želite posameznike z izstopajočimi idejami in nekoliko
            drugačnim umom preoblikovati po okusu vladajočih.«
          </p>
          <p>
            »Gre za urjenje misli, čustev in svojih odzivov …« ji želim ugovarjati, a me utiša z enim zamahom roke, ki
            ga skušam omiliti z: »Sicer pa vsega ne povedo ne nam ne njim.« Pričakujem, da se mi bo posmehnila, vendar z
            njenega obraza razberem pomilovanje. Brez da bi me pogledala v oči, mi pove, da je zahtevek uspešno poslan
            in da bo pome kmalu prišel eden izmed pridnih praktikantov, ki me bo pospremil do strokovnjaka, ki je že
            obveščen o mojem prihodu. Ko mi vrne čip, pospravi napravo in si poravna uniformo, se zdi, da ima na koncu
            jezika zame še nekaj besed, vendar jih na moje olajšanje pogoltne skupaj s preostanki tablete. »Za mano,
            prosim,« me tiho pozove prijaznejši glas.
          </p>
          <p>
            **
          </p>
          <p>
            <i>Tebe pa res nisem pričakoval tukaj.</i>
          </p>
          <p>
            Ko običajno pomislim na ogroženost, se pred mano odvijejo podobe, da me nekdo fizično poškoduje, me rani, mi
            povzroči bolečino. Pa vendar obstajajo grožnje, ki so dosti hujše in katerih posledice so daljnosežnejše in
            bolj uničevalne. Svoje mrščenje sem skušal spremeniti v videz prijetnega presenečenja - saj jo je bilo lepo
            videti, ampak ne v teh okoliščinah. Ne tako nenapovedano in nenadoma. Ne s tako temnimi lisami pod očmi in
            neopranimi lasmi.
          </p>
          <p>
            <i>Že dolgo nisva bila več skupaj.</i>
          </p>
          <p>
            »Živijo,« je rekla in se usedla na stol, kjer je še trenutek nazaj sedel praktikant.
          </p>
          <p>
            »Vam lahko ponudim vodo ali prigrizke?« sem jo nagovoril uradno, saj so sobo nadzirali. Za delo, ki smo ga
            opravljali tukaj, zgolj zaupanje ni bilo dovolj.
          </p>
          <p>
            Nejevoljno je izdihnila.
          </p>
          <p>
            <i>Kdo se zdaj ukvarja s tvojo temno platjo?</i>
          </p>
          <p>
            »Obrnila sem se na vas, ker mislim, da o eni izmed vajenk, mislim klientk, nisem dobila vseh potrebnih
            informacij za uspešno zdravljenje.«
          </p>
          <p>
            <i>Ovinkarjenje ti ni nikoli šlo.</i>
          </p>
          <p>
            Umirjeno in zbrano sem jo vprašal, kako natančno ji lahko pomagam. Zdelo se mi je, da dolgo zbira besede.
            Vedela je, da lahko ena napačna vodi v katastrofalne posledice za obe – njo in njeno klientko. Jaz se bom že
            izmazal.
          </p>
          <p>
            »Povedala bom kar naravnost. Sumim, da je klientka nagnjena k samomorilnosti, vendar v nobeni anamnezi ni
            zaslediti tega podatka – nadvse pomembnega podatka. Želela bi, da preverite njeno raven sprememb skozi čas,
            da se prepričam, ali gre morda za nov pojav. Temu primerno želim prilagoditi nadaljnje zdravljenje, nikoli
            se ne bi znebila odgovornosti, če ...« njen glas je zamrl.
          </p>
          <p>
            <i>Odgovornosti si vedno prevzemala preveč.</i>
          </p>
          <p>
            Znašel sem se na polju negotovosti. Motilo me je, da znova sedi ob meni, tako zelo blizu, da bi se je lahko
            spet dotaknil in izgleda, kot da je moja prisotnost niti malo ne spominja na vse skupne trenutke, na čas, ko
            se je zdelo, da drug pri drugem ne želiva spremeniti nič drastičnega. V meni so se pričeli prebujati spomini
            in z njimi čustva, za katera sem bil prepričan, da niso več obstajala. Prisotnost nekoga je naredila večjo
            spremembo kakor njegova odsotnost.
          </p>
          <p>
            »Prepričan sem, da bi vam zagotovo sporočili, če bi okoliščine zahtevale prilagoditev zdravljenja. Podatki
            so nadvse zaupni, osebno lahko pogledam samo spremembe v njenih povezavah, lahko pa, da je izvor njenih
            težav v spremembah na ostalih področjih. Morda gre zgolj za strah pred spremembami …« Utišala me je njena
            dlan, na kateri mi je ponudila majhen vstavek. Vstavil sem ga v čitalec in na manjšem ekranu se je izpisala
            dodatna obrazložitev za zahtevek. Nedvomno je to počela na lastno pest. Nisem se je spominjal tako pogumne.
          </p>
          <p>
            »Res, vsaka najmanjša informacija mi bo v pomoč pri nadaljnjem delu,« je odločno zatrdila.
          </p>
          <p>
            <i>Resnica ti verjetno ne bo všeč.</i>
          </p>
          <p>
            **
          </p>
          <p>
            Upala sem, da ga ne bom srečala, ampak očitno nimam sreče glede uresničevanja svojih upov. Izmed vseh
            strokovnjakov je danes na delovnem mestu ravno on in bilo bi otročje, če bi se kar obrnila in odšla. Medtem
            ko si moj pot utira pot navzdol ob hrbtenici, ga gledam v obraz, v ostale dele telesa ga ne morem, ker me
            preveč spominjajo na tesne dotike in mehkobo njegove kože. Obrne se k enemu izmed ekranov, vpiše ime
            klientke in naenkrat jo zagledam, kako si z obraza odmakne oranžen pramen las in se široko nasmehne. Vidim
            ga, kako nejeverno me pogleda, češ – ona kaže samomorilne težnje? Ko bi le vedel, kako dolgo je moj nasmeh
            namesto vljudnega shajanja interpretiral kot ljubezen.
          </p>
          <p>
            Nato se na ekranu pojavi več točk. Pojasni mi, da moja klientka ni osamelec, da ima pravzaprav zelo veliko
            različnih povezav na precej velikem geografskem področju. Opomni me, naj me število povezav ne zavede, saj
            vse povezave še niso odnosi in vsi odnosi ne zbujajo pozitivnih občutkov. Želim ga vprašati, ali lahko
            preuči moč družinskih povezav, a me zavrne, rekoč, da moj zahtevek ne zajema podrobnega preučevanja
            posameznih povezav.
          </p>
          <p>
            Pod povezavami se nahajajo stolpci in podstolpci različnih barv, ki prikazujejo različna področja – od
            osebnostnih karakteristik, kognicije, čustvovanja in vedenja, do fizičnih značilnosti. Dostop do večine od
            informacij, ki jih vsebujejo, je zaklenjen. Vidim, da primerja vrednosti sprememb v času, ki jih lahko
            razbere in mi sproti razlaga, da je zadnja leta vse, razen minimalnih odstopanj, stabilno in da nekaj
            stresorjev sicer je vidnih, ampak nič posebnega. Zagotovi mi, da je z mojo klientko vse v redu, jaz pa vem,
            da mi zopet prikriva, da mi zopet laže, ampak da bom tudi tokrat preprosto morala oditi, ker se bova drugače
            spet predolgo vrtela v krogu.
          </p>
          <p>
            **
          </p>
          <p>
            Ko sem oči z ekrana premaknil na njene, me je gledala tako kot takrat, ko sem vedel, da me zapušča.
            Ugovarjala je mojemu poročilu: »Ni nujno, da je zares v redu. Najbrž je k samomorilnosti nagnjena že od
            začetka zbiranja podatkov in graf sprememb tega ne bo pokazal, saj ni spremembe.«
          </p>
          <p>
            Lahko bi ji rekel, naj gre, saj so njene izjave postajale nevarne, ampak sem se še malce želel naužiti njene
            bližine, se zastrupiti z njenim parfumom. Še vedno je uporabljala isti mehčalec, ki me je omehčal tudi
            tokrat. Izbral sem nekaj klientkinih povezav in s kurzorjem podrsal po njih, da so se pričele bolj krepiti
            in žareti. Včasih je potreben samo <i>občutek</i> pripadnosti. Kliknil sem še na en podstolpec.
            <i>Upanje</i>. Znižal sem vrednosti.
          </p>
          <p>
            »Si nor? Če kaj, potrebuje več upanja in ne manj!« je siknila vame in roko stegnila k moji tipkovnici.
            Odrinil sem jo stran, tokrat bolj nežno kot nazadnje, ko mi je očitala, da so moji prsti na njeni koži
            pustili modre sledi. Tudi svojo razlago sem ji ponudil precej bolj mirno, kakor nazadnje, ko sem kričal tako
            glasno, da še vrat, ki jih je zaloputnila za sabo, nisem slišal. Velikokrat poprej mi je rekla, da bi se
            lahko marsikaj v mojem življenju spremenilo na bolje, če bi le znal poslušati – druge in sebe.
          </p>
          <p>
            »Na tem mestu se motiš. Dokler se bo oklepala upanja, da se lahko zgodi nekaj, kar se v resnici ne more, ne
            bo ničesar spremenila. Če pa bo videla, da upa zaman, bo lahko situacijo sprejela in šla naprej. Sprememba
            bo mogoča.« Pomolčal sem in tehtal, ali naj nadaljujem. Nisem želel spodkopavati njenega dela ali ji ponovno
            dati občutka, da dvomim vanjo. »Ne vem, kako dolgo bo trajalo, preden bo občutek pripadnosti izzvenel in ali
            bo klientko sploh vzpodbudil, da seže ven in aktivno okrepi vezi … Na to ne morem vplivati. Če bi bil na
            tvojem mestu, bi zraven trenutnega zdravljenja, kjer si klientka nabira notranjih moči, razmislil še o
            dodatni podpori – po navadi je učinkovito, če takšne ljudi pošlješ v obravnavo Snovalcem smisla.«
          </p>
          <p>
            Med prsti je gubala prtiček umazano bele barve, zaznamovan z odtisom kavne skodelice, ki mi jo je zjutraj
            prinesel praktikant. V njenih rokah je dobil obliko ptička. »Dobro, če je to vse, se vam zahvaljujem za vašo
            pomoč,« je rekla uradno, vstala ter si pogladila gube na temno zelenem krilu. Zelo me je mikalo, da bi odprl
            še njen profil, preučil njene povezave, a sem vedel, da bi se bilo na tej točki še težje zadržati, da ne bi
            posegel vmes in podrsal po tanki, skorajda nevidni liniji, ki je povezovala mene in njo. Te skrivnosti jedo
            od znotraj? Glodajo, počasi počasi, robove tvoje vesti?
          </p>
          <p>
            V pozdrav je predme pomolila svojo majhno dlan, ki mi je nekoč ponujala ogromno, a sem sam bil tisti, ki je
            nekega dne preprosto nehal segati vanjo. Zdaj sem želel, da se me dotakne povsod, me zaobjame celega. Med
            prsti sem začutil hladen dotik kovine, okrašene s svetlečimi kamni. Pred očmi mi je migetalo. Pa ne od
            sprememb.
          </p>
        </article>
      </div>
    </div>
  </main>

  <footer>
    <div class="container">
      <div class="row">
        <div class="seven columns">
          <h3>O meni</h3>
          <img src="/img/tanja.jpg" class="u-max-full-width" alt="">
          <p>
            Sem avtorica zgornjih bolj ali manj kratkih zgodb. Imam magisterij iz psihologije in bore malo izdelanih
            načrtov za prihodnost, ker mi je sedanjost ljubša. Ko ne pišem, torej večino časa, berem, potujem (čeprav
            niti približno toliko, kot bi želela), hodim v hribe (kjer trenutno živim, itak ne moreš hoditi drugam), sem
            družabna (v okvirih introvertnosti) in kljub temu, da imam rada tišino, ne prenesem daljših obdobij brez
            glasbe. Aja, ime mi je Tanja in dostikrat se zgodi, da mi ljudje, ko se jim predstavim, rečejo, da sem jim
            od nekod že znana. Nimam pojma od kod. Kakorkoli, veseli me, da bereš.
          </p>
        </div>
        <div class="five columns">
          <h5>Mi želiš kaj sporočiti? Piši.</h5>
          <form name="sentMessage" id="contactForm" action="https://formspree.io/tanja.spes@gmail.com" method="POST">
            <div class="row">
              <div class="one-half column">
                <input type="text" id="name" placeholder="Ime" class="u-full-width u-max-full-width"
                  required="required">
              </div>
              <div class="one-half column">
                <input type="email" id="email" placeholder="Email" class="u-full-width u-max-full-width"
                  required="required">
              </div>
            </div>
            <textarea name="message" id="message" rows="4" placeholder="Sporočilo" class="u-full-width u-max-full-width"
              required></textarea>
            <div id="success"></div>
            <button type="submit" class="btn btn-default btn-lg">Pošlji</button>
          </form>
        </div>
      </div>
    </div>
    <div id="bottom-footer">
      <span>&copy;
        <script>document.write(new Date().getFullYear())</script> Papirnati ptički.</span><br>
      <span>Vse zgodbe in fotografije so avtorsko zaščitene.</span>
    </div>
  </footer>

  <a href="#header" class="scroll-up"><i class="material-icons">expand_less</i></a>

  <script type="text/javascript" src="/js/jquery-3.4.0.min.js"></script>
  <script type="text/javascript" src="/js/script.js"></script>
  <script>
    window.onscroll = function () { scrollIndicator() };
    function scrollIndicator() {
      var winScroll = document.body.scrollTop || document.documentElement.scrollTop;
      var height = document.documentElement.scrollHeight - document.documentElement.clientHeight;
      var scrolled = (winScroll / height) * 100;
      document.getElementById("bar").style.width = scrolled + "%";
    }
  </script>
</body>

</html>